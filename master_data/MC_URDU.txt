دفتری زبان کا تعارف
(انگریزی - اُردو)
(نظرثانی شدہ ایڈیشن)
جمشید عالم
ادارہ فروغ قومی زبان
قومی تاریخ و ادبی ورثہ ڈویژن
وزارتِ اطلاعات، نشریات و قومی ورثہ ، حکومت ِ پاکستان
۲۰۱۷ء
جملہ حقوق بحق ادارۂ فروغِ قومی زبان محفوظ ہیں
سلسلۂ مطبوعات:  ۰۰۰
عالمی معیاری کتاب نمبر۰-۰۰۰-۴۷۴-۹۶۹-۹۷۸  ISBN(طبع اوّل)
عالمی معیاری کتاب نمبر۰-۰۰۰-۴۷۴-۹۶۹-۹۷۸  ISBN(طبع دوم)
طبع اوّل  	………………	
طبع دوم(نظرثانی شدہ ایڈیشن)……	۲۰۱۷ء
تعداد
۱۰۰۰
قیمت
=/۰۰۰روپے
فنی تدوین
ڈاکٹر انجم حمید
کمپوزکاری/تزئین
منظور احمد 
پروف خوانی
نور محمد
اہتمامِ اشاعت 
جاوید اختر
طابع	
ناشر 
افتخار عارف
سربراہ
ادارۂ فروغِ قومی زبان
قومی تاریخ و ادبی ورثہ ڈویژن
وزارت اطلاعات، نشریات و قومی ورثہ،حکومت پاکستان،
ایوانِ اُردو،پطرس بخاری روڈ، ایچ ۔۴/۸،
اسلام آباد، پاکستان۔
فون: ۶۲-۹۲۶۹۷۶۰-۰۵۱
فیکس: ۹۲۶۹۷۵۹-۰۵۱
عالمی معیاری کتاب نمبر۰-۰۰۰-۴۷۴-۹۶۹-۹۷۸  ISBN (طبع اوّل)
عالمی معیاری کتاب نمبر۰-۰۰۰-۴۷۴-۹۶۹-۹۷۸  ISBN (طبع دوم)
پیش لفظ
ڈائریکٹر جنرل
انتساب
قومی دستاویزات کے نامور محقق،
پروفیسر نذیراحمد، جائنٹ سیکریٹری (ریٹائرڈ) حکومت پاکستان،
کے نام،
جنھوں نے نفاذِ اُردو بطور دفتری زبان کے سلسلے میں 
نہایت تعمیری کردار ادا کیا۔
فہرست مضامین
اُردو عنوان
کیفیت نویسی 
کیفیت
نوٹ 
ورق کیفیت
ورق کیفیت
مسل پر کیفیت کب لکھی جائے؟
کیفیت کا ڈھانچا 
کیفیت کا انداز تحریر 
کیفیت نویسی کے فوائد 
معاملات جن میں تفصیلی کیفیت لکھنے کی ضرورت نہیں 
کیفیت میں حوالہ جات 
کیفیت کی پیرا گرافوں میں تقسیم 
کیفیت پر دستخط 
کتنے افسر مسل پر کیفیت لکھیں؟
کتنے افسر مسل پر کیفیت لکھیں؟
زائد ورقِ کیفیت 
ٹائپ شدہ کیفیت
قلمی شدہ کیفیت 
تازہ رسید پر کیفیت نویسی 
کیفیت نویسی میں فقروں کے نمونے
تازہ رسید پر افسران بالا کے احکامات
تازہ مسل پر افسران بالا کے احکامات
افسران بالا کے استفسارات
معاملے کی موجودہ صورت حال 
افسران بالا کو مسل پیش کرنے کے لیے مستعمل فقرات
مسل پر افسران بالا کی منظوری 
مسودہ نویسی 
مسودہ 
مسودہ نویسی کے تین بنیادی اُصول
مسودہ نویسی کے اہم نکات 
عمدہ مراسلہ نویسی کا فن 
اچھے مراسلے کی خصوصیات 
مراسلت
مراسلات کی اقسام

سرکاری خطوط میں مستعمل ابتدائی مخصوص الفاظ و فقرات
نمونہ خط (انگریزی - اُردو)
دفتری یادداشت 
دفتری یادداشت کے ابتدائی مخصوص الفاظ اور فقرات 
نمونہ دفتری یادداشت (انگریزی - اُردو)
یادداشت
یادداشت کے ابتدائی مخصوص الفاظ و فقرے
نمونہ یادداشت (انگریزی - اُردو)
نیم سرکاری خط
نیم سرکاری خط کے ابتدائی فقرات
نمونہ نیم سرکاری خط ( انگریزی - اُردو )
غیر رسمی کیفیت نوٹ
غیر رسمی کیفیت کے ابتدائی فقرے
نمونہ غیررسمی کیفیت
نمونہ غیررسمی نوٹ
تظہیر
تظہیر کے لیے مستعمل فقرے
نمونہ تظہیر
(انگریزی - اُردو)
اعلان
اعلانات میں مستعمل فقرے
نمونہ اعلان (انگریزی - اُردو) 
قرارداد
قرارداد میں مستعمل فقرے
نمونہ قرارداد (انگریزی - اُردو)
نمونہ  اخباری اعلان
پریس نوٹ
(اخباری بیان - اعلامیہ)
اعلامیہ کی شہ سرخیاں
(نمونہ جات)


تار
ٹیلی گرام
ٹیلی پرنٹر پیغام
ٹیلی گرام کی درجہ بندی
تار کی درجہ بندی
سائیفر ٹیلی گرام
خفیہ تار
ای میل اور فیکس پیغام
برقی ڈاک اور فیکس پیغام
نمونہ ٹیلی گرام
ٹیلی پرنٹر پیغام
دفتری حکم نامہ
دفتری حکم نامہ میں مستعمل فقرات (ہدایات)
دفتری حکم نامہ میں مستعمل فقرات (بنیادی سکیل ۱ تا ۱۵)
دفتری حکم نامہ میں مستعمل نمونہ فقرات (بنیادی سکیل ۱۶  و  بالا)
نمونہ دفتری حکم نامہ (انگریزی - اُردو)
چانسری لیٹر
سفارتی خط
وزارت خارجہ سے متعلق اقسامِ مراسلہ
سفارتی نوٹ

سفارتی یادداشت 
سفارتی یادداشت
نوٹ کے آغاز پر سفارتی آداب
نوٹ کے اختتام پر سفارتی آداب
نمونہ سفارتی یادداشت (انگریزی - اُردو)
ڈیمارش
سرکاری حیثیت سے رسمی نمائندگی یا خواہشات کا اظہار
ڈیمارش کی مثالیں
ڈیمارش کا متن
مختلف وفاقی دفاتر کے درمیان مستعمل
اقسام ِ مراسلت
متفرق فقرات، اصطلاحات اور  محاورات
مراسلہ کے نفس مضمون میں مستعمل فقرے 
مراسلہ جاری کرنے کا اختیار 
ترمیم مراسلہ 
تنسیخ مراسلہ
تاریخ نفاذ احکامات 
درخواست برائے رسید وصولی 
رسید وصولی 
مراسلات کے اضافی حصے
کیفیت نویسی
مراسلت میں مستعمل  مخصوص الفاظ و فقرات
القابات 
عمومی لیبل
پارلیمانی لیبل
ترجیحی لیبل
حفاظتی لیبل (برائے قسم بند مواد)
حفاظتی لیبل (برائے کلاسیفائیڈ مواد)
وصولی، تقسیم اور ترسیل
اصطلاحات ترسیل
خلاصہ نویسی
خلاصہ
خلاصہ نگاری کا طریق کار
خلاصہ برائے کابینہ تیار کرنے کا طریق کار
خلاصہ برائے صدرمملکت تیار کرنے کا طریق کار
خلاصہ برائے وزیراعظم تیار کرنے کا طریق کار
دوسرے مقاصد کے لیے خلاصہ جات
وزیرانچارج کی منظوری ظاہر کرنے والے فقرات
وزیراعظم کی منظوری کے حصول کے لیے مستعمل فقرات
کابینہ کی منظوری کے حصول کے لیے مستعمل فقرات
وزیراعظم کی منظوری کے حصول کے لیے مستعمل فقرات (عملہ جاتی معاملات)
وزیراعظم کے مشورے پر صدرمملکت کے احکامات کے حصول کے لیے مستعمل فقرات
خلاصہ برائے کابینہ کے اجزاء

خلاصہ برائے وزیراعظم کا خاکہ
نمونہ (انگریزی - اُردو): خلاصہ برائے وزیراعظم
نمونہ : فیصلہ کابینہ
روداد نویسی
روداد
اجلاس کی اہمیت
پیش نامہ 
اطلاع نامہ 
روداد نویسی کی اہمیت 
عام اصول(روداد نویسی)
خصوصی اصول
(ہدایات سیکریٹریٹ) 
(ہدایات معتمدی)
روداد نویسی کے لیے ضروری اقدامات
روداد تحریر کرنے کی ترتیب
روداد کی منظوری
شرکائے اجلاس کوروداد کی ترسیل
اطلاع نامہ اور پیش نامہ میں مستعمل فقرات
آخری پیرا(قرطاس کار)
روداد کاپہلا پیراگراف

شرکائے اجلاس
چیئرمین کے ابتدائی کلمات
دوران اجلاس گفتگو
سفارشات
فیصلہ جات
نمونہ روداد (۱) (انگریزی - اُردو)
نمونہ روداد (۲) (انگریزی - اُردو)
پیش نامہ (اُردو نمونہ)
روداد (اُردو نمونہ)
کتابیات
کیفیت نویسی 
نوٹ
کیفیت 
لغت میں نوٹ کا مطلب مختصر، یاداشت یا خلاصہ ہے جس کا مقصد حافظہ کی مدد ، حوالہ یا مزید توسیع و ترقی ہو؛ مختصر تحریر جس میں مناسب معلومات فراہم کی جاتی ہیں؛ کیفیت (دفتری) وہ مختصر سی عبارت جو کسی تبصرے یا رائے کا اظہار کرے (قومی انگریزی۔ اُردو لغت، مقتدرہ قومی زبان)۔
کیفیت (ہدایات معتمدی کی روشنی میں)
کسی معاملے کے بارے میں مسلسل ایسی تحریر جو ایک مقررہ طریق کار کے مطابق قلم بند کی جائے تاکہ افسران بالا کو فیصلہ کرنے میں مدد ملے۔
ورق کیفیت
ورق کیفیت
دفتر میں نوٹ لکھنے کے لیے ایک مخصوص کاغذ جس کے ایک طرف حاشیائی خط ہوتا ہے۔
مسل پر کیفیت کب لکھی جائے؟
مسل پر کیفیت صرف اس وقت لکھنی چاہیے جب کسی معاملے پر فیصلے کے لیے افسران بالا کے احکام درکار ہوں۔
کیفیت کا ڈھانچہ
نوٹ کے درج ذیل تین حصے ہوتے ہیں جن میں ضروری کوائف نظم و ترتیب سے پیش کیے جاتے ہیں
کیفیت کاپہلا حصہ
معاملے کے حقائق
ابتدائی پیرا گراف میں زیر غور معاملے کے حقائق پیش کیے جاتے ہیں۔
 اگر مسئلہ پیچیدہ ہو یا تازہ رسید میں کوئی معاملہ تفصیلی بیان کیا گیاہو تو معاملے کے نکات منطقی ترتیب سے واضح لیکن اختصار سے بیان کیے جاتے ہیں۔
 کاغذ زیر غور میں یا کسی دوسری وزارت/ ڈویژن کی کیفیت میں، کوئی خامی یا غلط بیانی ہو تو اس کی نشان دہی کی جاتی ہے۔
کیفیت کادوسرا حصہ
معاملے کا جائزہ (متعلقہ حقائق، قواعد و ضوابط اور نظائر کی روشنی میں)
اس حصے میں معاملے کے مختلف پہلوؤں کا جائزہ لیا جاتا ہے۔
مسئلے کو نمٹانے کے لیے قانونی اور معمول کے طریق کار کی وضاحت کی جاتی ہے۔
معاملے پر اثرانداز ہونے والے قواعد و ضوابط بیان کیے جاتے ہیں۔
کسی فیصلے کے خلاف یا موافقت میں حقائق، سابقہ فیصلوں کے حوالے اور دلائل دیے جاتے ہیں۔
اس بات کاخیال رکھا جتا ہے کہ جو بات بھی لکھی جائے وہ دستاویز حوالوں اور حقائق پر مبنی ہو۔ 
کیفیت کا تیسرا حصہ
نکات برائے فیصلہ اور تجویز کردہ لائحہ عمل 
اس حصے میں دلائل کو سمیٹا جاتا ہے۔
نکات برائے فیصلہ کی نشان دہی کی جاتی ہے۔ 
معاملے کے حل کے لیے لائحہ عمل تجویز کیا جاتا ہے۔
ایک سے زیادہ تجاویز یا متبادل حل پیش کرنے کی صورت میں مناسب تجویز یا حل کی سفارش بھی کی جا سکتی ہے۔
نوٹ کا انداز تحریر
نوٹ سادہ، واضح اور سلیس زبان میں لکھا جائے۔
لمبے جملوں اور مشکل الفاظ سے جہاں تک ممکن ہو بچنا چاہیے۔
عام استعمال میں آنے والے مانوس الفاظ کو ترجیح دی جائے۔
نوٹ سادہ، واضح اور سلیس زبان میں لکھا جائے۔ لمبے جملوں اور مشکل الفاظ سے جہاں تک ممکن ہو بچنا چاہیے۔ عام استعمال میں آنے والے مانوس الفاظ کو ترجیح دی جائے۔
شاعرانہ اور ادبی زبان استعمال نہ کی جائے۔ اپنے دلائل میں زور دینے کے لیے ہم معنی الفاظ نہ دُہرائے جائیں۔
 کم سے کم الفاظ میں اپنا مطلب بیان کیا جائے تاکہ عبارت میں اختصار پیدا ہو۔ صفات اور  متعلق فعل کا بے جا استعمال نہ کیا جائے۔
حقائق معروضی   انداز میں بیان کیے جائیں۔
یعنی: غیر جانبداری، بے تعصبی، توازن اور اعتدال کے ساتھ ذاتیات سے بالا ہو کر نوٹ لکھا جائے۔
اگر آپ کو کسی دلیل سے اتفاق نہ ہو یا آپ کسی غلطی کی نشان دہی کرنا چاہتے ہوں تو اس کے لیے بے حد محتاط زبان استعمال کیجیے۔
کسی تجویز پر تنقید کرنا ہو تو تہذیب و شائستگی کے دائرے میں رہتے ہوئے کیجیے۔
اعلیٰ احکام کے تحریر کردہ نوٹوں پر اپنی رائے کا اظہار کرتے ہوئے مناسب آداب کا خیال رکھا جائے۔
صاف ستھرے، واضح اور غیر مبہم نوٹ کی مدد سے، بعد میں مراسلے کا اچھا سا مسودہ تحریر کرنے میں سہولت رہتی ہے۔
کفیت میں تمام ضروری کوائف اختصار سے لکھنے چاہئیں۔ غیر ضروری تفصیل سے بچنا چاہیے۔
 اگر کچھ مزیدضروری معلومات دینا ہوں تو انھیں مسل میں علیحدہ ضمیمے کی شکل میں پیش کیا جاتا ہے۔
کیفیت میں ضمیمے کا حوالہ دیتے ہیں اور اس پر مناسب نشانیہ لگا دیتے ہیں۔
زیر غور کاغذات چونکہ افسر بالا بھی پڑھتا ہے اس لیے انھیں حرف بحرف نقل کر دینے سے یا ان کو صرف مختلف الفاظ میں بیان کر دینے سے کوئی فائدہ نہیں ہوتا بلکہ وقت ضائع ہوتا ہے۔
کیفیت نویسی کے فوائد
۱۔ معاملہ زیر غور کا جامع جائزہ: کیفیت لکھنے والا کیفیت لکھتے وقت کسی معاملے کے مختلف پہلوؤں کو ایک واضح پس منظر میں دیکھ سکتا ہے، کیوں کہ اس کے پاس اس معاملے کے بارے میں وسیع معلومات دستاویزات کی صورت میں موجود ہوتی ہیں۔
۲۔ معاملہ زیر غور کے مثبت اور منفی پہلو: کیفیت لکھنے والا افسر اس معاملے کے تمام پہلوؤں کا جائزہ لیتا ہے۔
اس طرح معاملہ زیر غور کے مثبت اور منفی پہلو سامنے آ جاتے ہیں، جن سے افسر بالا کو فیصلہ کرنے میں آسانی ہو جاتی ہے۔
۳۔ تجویز کردہ لائحہ عمل کے حق میں د لائل: کیفیت نویس افسر اس معاملے کے تمام پہلوؤں کا جائزہ لے کر اپنی رائے قلم بند کرتا ہے۔ 
اس لیے تجویز کردہ لائحہ عمل کی حمایت میں پیش کیے گئے دلائل سے معلوم ہو جاتا ہے کہ وہ دیگر ممکنہ تجاویز کے مقابلے میں کیوں بہتر ہے۔
۴۔ آئندہ معاملات کے لیے مفید حوالہ: کیفیت میں کسی معاملے کے بارے میں تمام بحثیں اور فیصلے تحریر میں آ جاتے ہیں جو اسی نوعیت کے دوسرے معاملات میں مفید حوالے کا کام دیتے ہیں۔
۵۔ فیصلے کی وجوہات اور سطح: کیفیت سے کسی خاص فیصلے کے پس منظر اور بنیادوں سے آگاہی ہو جاتی ہے اور پتہ چل جاتا ہے کہ فیصلے کے لیے کیا قدم اُٹھائے گئے، کن حکام سے مشورہ کیا گیا اور کس طرح فیصلہ کیا گیا۔
۶۔ معاملے کی موجودہ صورت حال: کیفیت سے پتہ چل جاتا ہے کہ کوئی معاملہ اب کس مرحلے پر ہے۔
اس طرح متعلقہ افسر کے تبادلے کے باوجود، آنے والا افسر معاملے کو وہاں سے آگے بڑھا سکتا ہے۔
 ایسی صورت میں پالیسی برقرار رکھنے میں کیفیت ایک اہم اور قابل اعتمادذریعہ ہے۔
۷۔ تاریخی ریکارڈ: کیفیت دفتری امور کے بارے میں تاریخی ریکارڈ اور آنے والی نسلوں کے لیے معلومات کا ذریعہ ہوتی ہے۔
معاملات جن میں تفصیلی کیفیت لکھنے کی ضرورت نہیں
۱۔ اگر واضح نظیر ، روایت یامعمول  کی روشنی میں متعلقہ افسر(سیکشن افسر/ افسر صیغہ، ایڈمن افسر/ افسرانتظامی وغیرہ) کسی معاملے پر فیصلہ کرنے میں بااختیار ہو۔
۱۔ اگر واضح نظیر ، روایت یامعمول  کی روشنی میں متعلقہ افسر(سیکشن افسر/ افسر صیغہ، ایڈمن افسر/ افسرانتظامی وغیرہ) کسی معاملے پر فیصلہ کرنے میں مجاز ہو۔
۲۔ مستقل حکم  کے ذریعے، افسر مجاز نے متعلقہ افسر کو اس قسم کے معاملات میں فیصلہ کرنے کا خصوصی اختیار دیا ہو۔
۳۔سینئر (مقدم) افسر نے اس معاملے میں کارروائی کے لیے لائحہ عمل  بتا دیا ہو اور اس افسر نے صرف مسودہ پیش کرنا ہو۔
 کسی اہم نکتے کی نشان دہی کرنا ضروری ہو تو نوٹ لکھا جا سکتا ہے۔
۴۔ جب اعلیٰ افسر کاغذ زیر غور پڑھ کر ہی فیصلہ کر سکتا ہو۔
 ایسی صورت میں کارروائی کے لیے مختصر تجویز پیش کرنا ہی کافی ہے۔
۵۔ جب افسر بالا کو کیفیت میں پیش کردہ تجویز یا سفارش سے اتفاق ہو تو وہ صرف اپنے دستخط ثبت کرے۔
کیفیت میں حوالہ جات
۱۔ کیفیت میں وہ تمام ضروری حوالے موجود ہونے چاہئیں جن پر اس معاملے کے فیصلے کا انحصار ہو۔ 
ان حوالوں کی نشان دہی مختلف نشانوں کے ذریعے حاشیے میں کی جاتی ہے۔
حاشیہ
نوٹ شیٹ
ورق کیفیت
نشانیہ/الف
۵۔ مسل کے ساتھ، متعلقہ قواعد وضوابط کی ایک کاپی پیش خدمت ہے۔
۵۔ مسل کے ساتھ، متعلقہ قواعد وضوابط کی ایک نقل پیش خدمت ہے۔
۲۔ کیفیت لکھنے کے دوران کسی سابقہ پیرا کا حوالہ اس طرح دیتے ہیں:
 پیرا۔/۳۶ کیفیت
۳۔سابقہ مراسلت کا حوالہ اس طرح دیتے ہیں:
صفحہ ۱۵-/۱۶مراسلت
کیفیت کی پیرا گرافوں میں تقسیم
کیفیت کو پیرا گرافوں میں تقسیم کیا جاتا ہے جن پر باقاعدہ نمبر لگائے جاتے ہیں۔ پ
یراگرافوں کے نمبر مسل کے آغاز سے آخر تک مسلسل لگائے جاتے ہیں۔ 
 ہر ’’تازہ  رسید‘‘ کی کیفیت پر نئے سرے سے نمبر نہیں لگائے جاتے۔
کیفیت پر دستخط
۱۔ کیفیت کے بعد انگریزی میں دائیں طرف اور اُردو میں بائیں طرف متعلقہ افسر کے دستخط ہوتے ہیں۔
۲۔ لکھنے والے افسر کا نام، عہدہ اور ٹیلی فون نمبر بھی دستخط کے نیچے درج ہونے چاہئیں۔
۳۔ دستخط کے نیچے کیفیت لکھنے والا افسر اپنی مہر بھی لگا سکتا ہے۔
۴۔ اگرغیر جریدی   ملازمین کیفیت نویسی کیجیے تو وہ نوٹ کے نیچے انگریزی میں بائیں طرف اوراُردو میں دائیں طرف اپنے مختصر دستخط مع تاریخ ثبت کیجیے۔
کتنے افسر مسل پر کیفیت لکھیں
وزارت/ ڈویژن میں، سیکریٹری کے علاوہ دو سے زیادہ افسروں کو کسی معاملے میں کیفیت نہیں لکھنی چاہیے، سوائے ایسی صورت کے جب ڈویژن کے دوسرے صیغوں /سیکشنوں سے بھی مشورہ کیا جائے۔
زائد ورق کیفیت
افسران بالا کی سہولت کے لیے کیفیت لکھنے کے بعد، حصہ کیفیت میں دو تین زائد ورق لگائے جاتے ہیں۔
قلمی/ ٹائپ شدہ کیفیت
کیفیت ہاتھ سے لکھی جا سکتی ہے اور ٹائپ بھی کی جاسکتی ہے۔ تاہم بڑا نوٹ ٹائپ کروانا بہتر ہ
تازہ رسید پر کیفیت نویسی
تازہ رسید پر کیفیت نہیں  لکھی جاتی ۔
پھر اس معاملے کے بارے میں کیفیت لکھنی چاہیے۔
 کسی رسید پر افسر بالا کی تحریر (حکم، استفسار، رائے، تبصرہ وغیرہ) کو نوٹ شیٹ پر نقل کرنا چاہیے اوراس معاملے کے بارے میں کیفیت لکھنی چاہیے۔
 کیفیت نویسی میں فقروں کے نمونے
تازہ رسید/ مسل پر افسران بالا کے احکامات 
پیش کیجیے۔
مسل پر پیش کیا جائے۔
معاملہ پیش کیا جائے ۔
مسل پیش کی جائے۔
برائے منظوری پیش کیجیے۔
برائے غور پیش کیجیے۔
(۱۱) مراسلے پر دستخط کرنے والا افسر مسودے پر بھی منظوری کی علامت کے طور پر تاریخ کے ساتھ مختصر دستخط کرتا ہے۔ مسودے میں اس افسر کا عہدہ بھی ہمیشہ لکھا جاتا ہے۔
(۱۲) جاری شدہ مراسلے کی ایک نقل مسل کے حصہ مراسلت میں لگائی جاتی ہے اور مراسلت کے صفحے کا نمبر نوٹ شیٹ پر بطور حوالہ درج کیا جاتا ہے۔
(۱۳) اہمیت کے لحاظ سے مسودے کی درجہ بندی مسودے پر ظاہر کرنی چاہیے اور اس مقصد کے لیے مسودے پر ترجیح کے مناسب نشانیے ’’رہائش گاہ‘‘، ’’فوری‘‘ اور ’’ترجیحی‘‘لگاتے ہیں۔
(۱۴) مسودے پر ترسیل کار کے لیے بھی ہدایت دی جاتی ہے کہ مراسلہ خصوصی ہرکارہ لے جائے گا یا رجسٹری، ہوائی ڈاک، ایکسپریس ڈیلیوری (فوری ترسیل)،  عام ڈاک کے ذریعے بھیجا  جائے گا۔
عمدہ مراسلہ نویسی کا فن
ایک اچھا مراسلہ تحریر کرنے کے لیے ضروری ہے کہ :
(الف)ہمیں متعلقہ موضوع پر حکومت کی مکمل پالیسی اور قواعد و ضوابط کاعلم ہو۔
(ب)ہم مسلسل اپنے دفتر اور اپنے کار منصبی کے متعلق معلومات میں اضافہ کیجیے۔
مراسلے کا خاکہ 
(۱) اہم نکات:مراسلہ لکھنے یا لکھوانے سے پہلے مراسلہ لکھنے کا مقصد ذہن میں رکھیں۔
مثلاًمعلومات حاصل کرنا، معلومات مہیا کرنا، منصوبہ پیش کرنا یا موجودہ طریق کار تبدیل کرنا۔
اچھے لکھنے والے لکھنے سے پہلے مراسلے کا مختصر خاکہ بناتے ہیں جس میں ہر نکتے کو ایک دو لفظوں میں لکھ لیا جاتا ہے۔
اگر مراسلے کا انحصار ان نکات پر ہو جو کیفیت میں موجود ہیں تو پھر سب سے پہلے ان نکات کو کیفیت سے لے کر مرتب کیا جائے۔
طویل اور تفصیلی خط کا اگر پہلے سے خاکہ بنا لیا جائے تو کسی اہم بات یا نکتے کے نظرانداز ہونے کا امکان کم ہو جائے گا۔
طویل اور تفصیلی خط کا اگر پہلے سے خاکہ بنا لیا جائے تو کسی اہم بات یا نکتے کے چھوٹنے ہونے کا امکان کم ہو جائے گا۔
(۲) نظرثانی:مرتب شدہ نکات پر دوبارہ نظر ڈالیں۔ 
نظرثانی کا فائدہ یہ ہوگا کہ کوئی بھی نکتہ جسے لکھنا چاہیے تھا، حذف نہیں ہوگا۔
عبارت میں ترتیب اور تسلسل قائم ہو جائے گا جس سے پیرا گراف بنانے، تحریر مرتب کرنے اور اسے واضح کرنے میں مدد ملے گی۔
اس طرح اگر مشق ہو جائے تو ترتیب سے سوچنے کی عادت ہو جائے گی۔
ذہن میں خود بخود منطقی تسلسل قائم ہوتا چلا جائے گا، پھر یہ ضروری نہیں رہے گا کہ پہلے ایک عارضی فہرست نکات بنائی جائے، پھر اس کو دوبارہ منطقی ترتیب دی جائے یا پہلے ایک ابتدائی مسودہ  بنایا جائے اور پھر اس کی بنیاد پر نیا مسودہ تیار کیا جائے۔
البتہ مشکل اور پیچیدہ معاملات کے مراسلوں کے سلسلے میں شاید ایک سے زیادہ بار مسودے میں ترامیم کی ضرورت پڑے۔
(۳) وضاحت اور اہمیت کی مناسبت سے پیرے بنانا: ایک پیرا ایک فقرے یا ایک سے زیادہ فقروں پر مشتمل ہوتا ہے جو ایک مرکزی خیال ادا کرتا ہے۔ 
آپ اپنے مراسلے کو اس طرح مرتب کیجیے کہ ہرپیرے میں ایک مرکزی خیال کا اظہار کیا جائے اور اس میں غیر ضروری مواد شامل نہ ہو۔
ایک پیرے کا مرکزی خیال عموماُ ایک ہی جملے میں بیان کیا جاتا ہے جسے مرکزی جملہ کہہ سکتے ہیں۔ یہ عموماً پیرے کا پہلا جملہ ہوتا ہے جس سے قاری نفس مضمون کا اندازہ کر لیتا ہے۔
ہم دو وجوہ کی بنا پر آپ کی درخواست منظور کرنے سے قاصر ہیں۔
قواعد کا تقاضا ہے کہ کسی اہم نکتے پر زور دینے کے کئی طریقے ہیں، مثلاً:
(الف) مرکزی خیال  کے جملے یا پیرے کو مراسلے کے آغاز میں یا آخر میں تحریر کیا جائے۔
(ب) مرکزی خیال نسبتاً مختصرپیرے میں بیان کیا جائے تاکہ اس تضاد  سے قاری کی توجہ اس طرف مبذول ہو جائے۔
(ج) مرکزی خیال مختلف پیروں اور مختلف انداز میں بیان کیا جائے لیکن لفاظی اور غیرضروری عبارت سے بچا جائے۔
(۴) پیراگرافوں کے عنوانات :
اگر مراسلے میں متعدد مضامین کا ذکر ہو جن کا ایک دوسرے سے گہرا تعلق نہ ہو یا مضمون تو ایک ہی ہو لیکن ذیلی مطالب کئی ہوں تو ایسی صورت میں وضاحتِ بیان کے لیے ضروری ہے کہ انھیں علیحدہ پیراگرافوں میں بیان کیا جائے اور ان کا عنوان علیحدہ دیا جائے۔ 
تقریباً ہر لمبے مراسلے کے لیے اس قسم کی ترتیب ضروری ہے تاکہ مضمون کا ہر جزو واضح ہو کر قاری کے سامنے آ جائے اور ٹھوس مواد جسے، اختصار سے تحریر کیا گیا ہو، آسانی سے سمجھا جا سکے۔
مراسلے کے نمایاں حصے
عام طور پر ہر مراسلے کے تین نمایاں حصے ہوتے ہیں: (۱) آغاز، (۲) متن، (۳) اختتام
آغاز
ابتدائی جملے یا پیرا گراف میں نفس مضمون کا ذکر براہ راست اور صاف صاف الفاظ میں بیان کرنا چاہیے تاکہ قاری کو اندازہ ہو جائے کہ مراسلے کا مضمون کیا ہے۔
اگر خط لکھنے کا مقصد محض وصولی مراسلہ کی رسید ہے تو بھی تحریر کو دلچسپ بنایا جا سکتا ہے۔
رسمی اور بے جان انداز تحریر کی مثال:
یہ  آپ کے خط مؤرخہ ۱/۲/۱۹۹۱ کی رسید ہے۔ 
مندرجہ بالا فقرے کی بجائے یہ بھی کہا جا سکتا ہے:
آپ کے خط مؤرخہ  ۱/۲/۱۹۹۱  کا شکریہ۔
متن یا نفس مضمون
کسی مراسلے کے متن کا تعلق مختلف امور سے ہو سکتا ہے، مثلا ً: اس میں حقائق بیان کیے جائیں، معلومات مانگی جائیں، معلومات فراہم کی جائیں، کوئی سفارش، فیصلہ یا حکم دیا جائے یا کسی معاملے میں کسی نتیجے پر پہنچنے سے پہلے دلائل و مباحث کا خلاصہ اور ان کا نتیجہ ارسال کیا جائے۔
اگر ایک ہی مراسلے میں ایک سے زیادہ معاملات مذکور ہوں تو ان میں سے ہر ایک کا ذکر علیحدہ علیحدہ پیرے میں ہونا چاہیے۔
اختتام
مراسلے کا اختتام کمزور نہیں ہونا چاہیے کیونکہ اس کی حیثیت حرف آخر کی سی ہوتی ہے، جس کا تاثر قاری کے ذہن پر دیر تک قائم رہتا ہے۔
اختتامی جملہ یاپیرا باقی مراسلے کے لب و لہجے اور مدعا کے مطابق ہو اور مراسلے کے مضمون کو تقویت دے۔
اگر کوئی مراسلہ لمبا ہو یا اس میں مشکل اور پیچیدہ معاملات مذکور ہوں تو آخری پیرے میں اہم نکات کا خلاصہ دینا چاہیے اور ان سے جو نتائج مرتب ہوں ان کا ذکر دینا چاہیے۔
اس میں یہ بات واضح تحریر ہونی چاہیے کہ مکتوب الیہ سے کس کارروائی کی توقع ہے۔
مراسلے کا اختتام مختصر لیکن مؤثر ہو۔
آخری جملے میں مصدری اسم  کے استعمال سے بچنا چاہیے۔
مثلاً یہ نہیں کہنا چاہیے:
آپ کو یقین دلاتے ہوئے کہ اگر آپ اپنی اوّلین فرصت میں ہمیں مطلوبہ معلومات فراہم کر دیں تو ہمیں بے حد مسرت ہوگی۔
مندرجہ بالا فقرے کی بجائے اس طرح کہنا چاہیے:
ہمیں خوشی ہوگی کہ مطلوبہ معلومات جلد از جلد موصول ہوجائیں۔
پس تحریر 
اضافی عبارت۔بعض اوقات مراسلہ مکمل ہو جانے اور اس پر دستخط ہو جانے کے بعد کچھ اور تحریر کا اضافہ کر دیا جاتا ہے۔ اضافی تحریر سے پہلے لکھتے ہیں:
’’پس تحریر ‘‘
یہ پسندیدہ بات نہیں۔
اس سے بچنا چاہیے کیونکہ یہ تحریر مراسلے کا حسن غارت کر دیتی ہے۔
اس سے مراسلہ نگار کی ذہنی سستی یا نااہلی ظاہر ہوتی ہے کہ وہ لاپروائی سے کسی ایسے نکتے کو جسے مراسلے کے متن میں آنا چاہیے تھا، مناسب جگہ پر قلم بند کرنے میں ناکام رہا ۔
تعارفی مراسلہ
بعض اوقات طویل مراسلہ لکھنے کی بجائے مختصر سا تعارفی نوٹ لکھنا کافی ہوتا ہے، خصوصاً ایسی صورت میں جب متعدد سوال پوچھنے ہوں یا متعدد جواب دینے ہوں یا بہت زیادہ معلومات فراہم کرنی ہوں۔
قاری مختصر تعارفی مراسلے پر ایک نظر ڈال کر یہ اندازہ لگا لیتا ہے کہ مقصد مراسلہ کیا ہے اور اسے کیا کرنا ہے
معلومات کی فراہمی
مراسلہ لکھنے سے پہلے مرسلہ معلومات کے مختلف پہلوؤں کا جائزہ نہایت احتیاط اور غور و خوض سے لیا جائے۔
جب بنیادی مواد جمع ہو جائے اور اس کے صحیح ہونے کی تصدیق کر لی جائے تو اس بات پر غور کیا جائے کہ اس مواد کو کیسے جاذب توجہ بنایا جائے اور کس طرح سلیقے سے پیش کیا جائے۔
تعارفی خط کے ساتھ کس قسم کی معلومات بھیجی جائیں۔
اس سلسلے میں سب سے زیادہ خیال قاری کی سہولت کا رکھا جائے۔
ہر عبارت کا عنوان قائم کیا جائے۔ تحریر میں تسلسل کا خیال رکھا جائے۔ 
اگر معلومات کی صحت کے بارے میں ذرا سا بھی شک ہو تو مناسب الفاظ میں اس کا اظہار ضرور کیا جائے۔
معلومات کی طلب
مراسلہ لکھنے سے پہلے غور کیا جائے کہ کون کون سی معلومات درکار ہیں تاکہ مطلوبہ معلومات کی فہرست مکمل ، واضح اور  غیر مبہم بنائی جا سکے۔ 
ورنہ بار بارمراسلت کرنی پڑتی ہے اور اس طرح مکتوب نگار اور مکتوب الیہ دونوں کا وقت ضائع ہوتا ہے۔	
عین ممکن ہے کہ مراسلہ الیہ کا وقت مراسلہ نگار سے بھی زیادہ قیمتی ہو۔
اچھے مراسلے کی خصوصیات
غلطیوں سے پاک
غلطیوں سے  پا ک صحیح مراسلے سے مراد؛
(الف)  مراسلت کی درست شکل: سرکاری دفتروں میں کئی قسم کے مراسلے لکھے جاتے ہیں اور مراسلے کی ہر قسم ایک خاص مقصد اور خاص موقع کے لیے ہوتی ہے ۔
اس لیے مراسلہ تحریر کرتے وقت مراسلے کی صحیح قسم کاانتخاب ضروری ہے۔
(ب) صحیح زبان: مراسلے کا درست مفہوم صحیح زبان کے استعمال سے ہی قاری تک پہنچ سکتا ہے۔
 لہٰذا مراسلہ کی زبان قواعد کے لحاظ سے درست ہو۔
(ج) صحیح معلومات: غلطیوں کی وجہ سے اکثر مزید مراسلت کرنی پڑتی ہے۔
غلط حقائق پیش کرنے یا سرکاری پالیسی کے بارے میں ذرا سی غلط  بیانی سے نقصان ہو سکتا ہے۔
اس لیے جہاں تک ممکن ہو صحیح معلومات فراہم کی جائیں۔
مندرجہ ذیل نکات کی مدد سے آپ کی مراسلت صحیح ہو سکتی ہے:
موصولہ مراسلہ غور سے پڑھیں۔
جن امور کے بارے میں آپ لکھنا چاہتے ہیں، ان سے متعلق پوری معلومات حاصل کیجیے۔
متعلقہ فائلوں کا جائزہ لیں۔
جن پالیسیوں پر زور دینا ہے ان کو ذہن میں رکھیں۔
مراسلے میں درج  ہر بات کی صحت کی تحقیق کیجیے۔
قواعد، صرف و نحو ، الفاظ کے ہجوں اور رموز و اوقاف کا خیال رکھیں۔
کسی مراسلے پر اس وقت تک دستخط نہ کیجیے جب تک آپ اسے اچھی طرح پڑھ نہ لیں۔
مکمل
سرکاری مراسلہ ہر لحاظ سے مکمل ہونا چاہیے۔
اس میں وہ تمام حقائق و کوائف درج ہونے چاہئیں جو معام کو اچھی طرح سمجھنے کے لیے ضروری ہوں۔ 
موصولہ مراسلے میں اٹھائے گئے تمام سوالات کا جواب آپ کے مراسلے میں ہونا چاہیے۔
مراسلے کی عبارت میں مضمر   یا امکانی سوالات کا جواب بھی دینا چاہیے۔
ادھورے مراسلے سے مراسلت کا ختم نہ ہونے والا ایک سلسلہ شروع ہو جاتا ہے۔
اس سے معاملے کے تصفیے میں تاخیر ہوتی ہے۔
متعلقہ دفتر کی کارکردگی پر بھی حرف آتا ہے۔
مراسلہ وصول کرنے والوں کو بھی کوفت ہوتی ہے۔
واضح
مراسلے کا انداز بیان ایسا ہو کہ لکھنے والا جو چاہتا ہو، پڑھنے والے تک اس کا وہی مفہوم پہنچے۔
اس کے لیے مناسب الفاظ کا انتخاب کرنا چاہیے۔ 
مراسلے میں کوئی چیز مبہم ، غیرواضح اور غیر متعین نہیں ہونی چاہیے۔ 
آپ سے توقع کی جاتی ہے کہ آپ ذمہ داری قبول کیجیے گے۔ ذمہ داری سے گریز اور ٹال مٹول اچھے عہدے دار کے شایان شان نہیں ہے۔
جامع
آپ کے خیالات کا اظہار مختصر ترین الفاظ میں ہونا چاہیے لیکن اختصار کا یہ مطلب نہیں کہ بات واضح ہی نہ ہو۔
آسان اور سادہ زبان استعمال کرنی چاہیے۔
مشکل الفاظ اور لمبی لمبی ترکیبوں سے بچنا  چاہیے۔
شائستگی
دفتری تحریر میں شائستگی اور اعتدال و تحمل کا خیال رکھنا چاہیے۔
اگرآپ کسی تجویز سے اختلاف کرتے ہیں توشائستگی سے اپنے اختلاف کا اظہار کیجیے۔  
مراسلہ تحریر کرتے وقت اپنے آپ کو مکتوب الیہ کی جگہ رکھ کر سوچیں۔ 
آپ سوچیے کہ جب اس نے آپ کو مراسلہ لکھا ہوگا تو اس کی توقعات کیا ہوں گی اور جب آپ کا جواب اسے ملے گا تو اس کے تاثرات کیا ہوں گے۔   
آپ کی تحریر شائستگی کے دائرے میں ہونی چاہیے۔
کسی درخواست کو مسترد کرتے وقت یا کسی بات سے اختلاف کرتے ہوئے مہذب اور شائستہ انداز میں دلائل دیجیے۔
اد رکھیے کہ شائستگی کا مطلب خوشامد نہیں بلکہ نرمی اور سادہ گوئی ہے۔
عام آدمی کو سب سے زیادہ ذہنی مایوسی اس وقت ہوتی ہے جب اس کی درخواست نامنظور ہونے کی اطلاع یہ بتائے بغیر دی جاتی ہے کہ اس کی درخواست کن وجوہات کی بنیاد پر مسترد کی گئی۔
اس لیے جواب میں یہ بتائیے کہ آپ کے لیے اس کی درخواست قبول کرنا کیوں ممکن نہیں۔
اگر آپ اس لیے انکار کر رہے ہیں کہ اب آپ کے ڈویژن/ محکمے کو اختیار نہیں رہا تو یہ بات صاف صاف بتا دیں۔
اگر یہ انکار سوچے سمجھے فیصلے کے مطابق ہے تو پھر نرمی سے یہ بھی بتا دیں۔ اسے چھپائیں نہیں۔
ذہن نشین رکھیے کہ آپ کی مراسلت سے عوام اورحکومت کے درمیان فاصلہ کم ہونا چاہیے۔
عام آدمی کے خط کا جواب دیتے ہوئے نرم الفاظ استعمال کیجیے۔
مراسلہ اس طرح لکھیے کہ آپ مکتوب الیہ سے براہ راست گفتگو کر رہے ہیں۔
عام آدمی کو مراسلہ لکھتے ہوئے مندرجہ ذیل دفتری ترکیبات کا استعمال نہ کیجیے:
مجھے حکم ملا ہے کہ
مجھے ہدایت دی گئی ہے کہ
مجھے یہ بیان کرنے کو کہا گیا ہے۔
مجھے آپ کو یہ یقین دلانا ہے کہ 
مجھے یہ مزید کہنا ہے کہ
ان سب کی بجائے محض یہ کہنا کافی ہے کہ
حکومت نے فیصلہ کیا ہے کہ
مراسلت
مراسلات کی اقسام 
خط
دفتری یادداشت
یادداشت
نیم سرکاری خط
غیر رسمی نوٹ
تظہیر
اعلان
قرار داد
اعلامیہ
تار/ٹیلی پرنٹر پیغام
خفیہ تار
دفتری حکم نامہ
سفارتی خط
سفارتی نوٹ
سفارتی یادداشت
خط
لغت میں تحریر ی پیغام کو خط کہتے ہیں۔ 
سرکاری خط مخصوص صورت میں ، خاص مقصدکے لیے اور مخصوص دفتر/ ادارے کو تحریر کیا جاتا ہے ۔سرکاری خط کے ذریعے حکومت کی رائے، احکام اور رسمی منظوری ارسال کی جاتی ہے۔
استعمال
(الف) صوبائی حکومتوں ، سرکاری اداروں  اور افراد کو رسمی منظوری کی اطلاع دینے اور مراسلت کے لیے۔
(ب) ملحقہ محکموں اور ماتحت دفاتر کو حکومت کی رسمی منظوری ارسال کرنے کے لیے۔
(ج) سرکاری خط حکومت پاکستان کے مختلف ڈویژنوں کے درمیان مراسلت کے لیے استعمال نہیں کیا جاتا۔
اجزائے ترکیبی
۱۔ سرنامہ (طبع شدہ): سب سے پہلے حکومت پاکستان اور پھر وزارت/ ڈویژن/ محکمے/ ماتحت دفتر کا نام
۲۔ نمبر خط
۳۔ مقام اور تاریخ اجرا
۴۔ بھیجنے والے کا نام اور عہدہ
۵۔ مکتوب الیہ کا عہدہ اور پتہ (صوبائی حکومت سے مراسلت کے لیے صرف چیف سیکریٹری/ معتمد اعلیٰ یا متعلقہ سربراہ محکمہ کو ہی خط ارسال کیا جائے، خواہ خط صوبائی حکومت کے کسی جونیئر افسر سے وصول ہوا ہو)۔
۶۔ موضوع (تاکہ نفس مضمون کا اندازہ ہو جائے)
۷۔ القاب: خط میں مخاطب کے لیے احترام اور خلوص کا اظہار کرنے والے الفاظ
سرکاری افسر کے لیے : جناب عالی
غیر سرکاری اداروں یا افراد کے لیے: محترم جناب
خاتون سرکاری افسر کے لیے: جناب عالیہ
۸۔ نفس مضمون: خط کا مضمون منا سب پیراگرافوں میں لکھا جاتا ہے ہر پیرے کا نمبر دیا جاتا ہے۔پہلے پیرے کا نمبرنہیں لکھا جاتالیکن وہ شمار میں آتاہے۔ 
معاملے کی نوعیت کی مطابق سرکاری خط کا آغاز چند مخصوص الفاظ سے ہوتا ہے اگر خط مکتوب الیہ کے جواب میں تحریر کیا جارہا ہوتو اس کے حوالے سے خط کا آغاز ہوتا ہے۔
حکومت کی رائے، احکام اور رسمی منظوری ارسال کرنے کے لیے:
حسبِ ہدایت گزارش کرتا ہوں	
اگر خط حکومت کی ہدایت پر نہ لکھا جائے:
میری گزارش ہے
۹۔ اختتامیہ:
سرکاری افسر کے لیے:
آپ کا  نیاز مند
غیر سرکاری اداروں/ افراد کے لیے:
آپ کا صادق
۱۰۔ خط  بھیجنے والے کے دستخط، عہدہ اور ٹیلی فون نمبر۔                                         
۱۱۔ منسلکہ دستاویزات کی تعداد، اگر ارسال کی جائیں۔
سرکاری خطوط میں مستعمل ابتدائی مخصوص الفاظ اور فقرات
حسبِ ہدایت گزارش ہے ۔
حسبِ ہدایت مجھے یہ کہنے کی ہدایت کی گئی ہے۔


حسبِ ہدایت میں آپ کی توجہ اس ڈویژن کے خط نمبر . ۶/۸/۷۳مؤرخہ ۲/۶ ۱۹۹  کی طرف مبذول کراتا ہوں۔
حسبِ ہدایت حوالہ دیا جاتا ہے۔
حسبِ ہدایت میں حوالہ دیتا ہوں۔
حسبِِ ہدایت گزارش ہے۔
حسبِ ہدایت میں گزارش کرتا ہوں۔
حسبِ ہدایت درخواست کی جاتی ہے۔
حسبِ ہدایت استدعا کی جاتی ہے۔
حسبِِ ہدایت ارسال خدمت ہے۔
حسبِ ہدایت میں ارسال کرتا ہوں۔



اس کے ساتھ ایک سربمہر لفافہ، بہ احترام ارسال خدمت ہے۔
حسب ہدایت میں آپ کی توجہ اس ڈویژن  کے خط نمبر۶/۸ /۷۳ مورخہ ۶/۲/۱۹۹۹ کی طرف مبذول کراتا ہوں۔ 
حسبِ ہدایت پیش کی جاتی ہے۔
حسبِ ہدایت منسلک ہے۔
حسبِ ہدایت آپ کو اطلاع دی جاتی ہے کہ۔
بہ احترام گزارش ہے کہ 
بہ احترام گزارش ہے کہ
بہ احترام درخواستا ہے کہ
بہ احترام استدعا ہے کہ
اس کے ساتھ ایک سربمہر لفافہ، بہ احترام ارسال خدمت ہے۔
منصوبے کے متعلق  وصول شدہ تفصیلی رپورٹ بہ احترام ،منسلک ہے۔ 
…… کے متعلق،  ………… سے وصول شدہ تفصیلی رپورٹ بہ احترام ،منسلک ہے۔ 
آپ کے خط نمبر ۶/۹/۷۲  مؤرخہ  ۷/۷/۱۹۹۹ بہ موضوع بالا کے حوالے سے، بہ احترام عرض ہے کہ .....
خط  کی جانب آپ کی توجہ مبذول کرانا چاہتا ہوں۔
میں آپ کے خط مؤرخہ  ۳/۷/۱۹۹۹ بنام وزارت مالیات کی وصولی کی اطلاع دیتا ہوں۔
وزارت مالیات کی دفتری یادداشت نمبر ۸/۹/۷۲ مؤرخہ  ۶/۸/۱۹۹۹  ہے ذریعے تفویض شدہ اختیارات کو بروئے کار لاتے  ہوئے، میں حسبِ ہدایت صدرمملکت کی منظوری ارسال خدمت کرتا ہوں۔
حسبِ ہدایت میں آپ کی توجہ عملہ ڈویژن کے درج بالا موضوع کی دفتری یادداشت نمبر  ۸/۹/۷۲  مؤرخہ ۶/۸/۱۹۹۹  کی طرف مبذول کراتے ہوئے عرض کرتا ہوں کہ حکومت نے مندرجہ ذیل مزید فیصلہ کیا ہے۔
حسبِ ہدایت، میں منصوبہ کی مدت تک کے لیے، عملہ ڈویژن میں مندرجہ ذیل عارضی اسامیاں وضع کرنے کے لیے صدرمملکت کی منطوری ارسال کرتا ہوں۔
اس وزارت کی دفتری یادداشت نمبر ۸/۹/۷۲ مؤرخہ  ۶/۸/۱۹۹۹  کے پیرا گراف- ۱ کی شق (ب) کی طرف توجہ مبذول کراتے ہوئے، حسبِ ہدایت گزارش ہے کہ یہ فیصلہ کیا گیا ہے کہ .......
حسبِ ہدایت، موضوع بالا پر اس وزارت کے خط نمبر ۲/۶/۷۲ مؤرخہ ۳/۸/۱۹۹۹ کے حوالے سے گزارش ہے کہ اس میں شامل احکام بذریعہ ہذا واپس لیے جاتے ہیں۔
حسبِ ہدایت گزارش ہے کہ صدرمملکت نے فیصلہ کیا ہے کہ .............
حسبِ ہدایت وزارت مالیات کی دفتری یادداشت نمبر   ۸/۹/۷۲مؤرخہ ۶/۸/۱۹۹۹ پڑھیے بشمول اسی وزارت کی دفتری یادداشت نمبر  ۸/۹/۷۲ مؤرخہ ۶/۸/۱۹۹۹ کی رو سے تفویض شدہ اختیارات کو بروئے کار لاتے ہوئے میں، صدرمملکت کی منطوری برائے   روپے صرف (رقم عبارت میں) بطور ایک لاکھ برائے تقویمی سال  ارسال کرتا ہوں۔
راقم کو آپ کی توجہ مندرجہ بالا موضوع پر عملہ ڈویژن کے خط نمبر ۵/۱/۷۳  مؤرخہ  ۲۷/۱۰/۱۹۹۹ کے پیرا گراف -۱ (۳) کی جانب مبذول کراتے ہوئے یہ کہنے کی ہدایت کی گئی ہے کہ ...........
حسبِ ہدایت،کابینہ ڈویژن کے مندرجہ ذیل ملازمین کو ان کی ایک ماہ کی تنخواہ کے برابر اعزازیہ عطا کرنے کے لیے صدرمملکت کی منظوری ارسال خدمت ہے۔
حسبِ ہدایت، کابینہ ڈویژن اسلام آباد میں افسر تحقیق (بنیادی سکیل۔ ۱۷) کی ایک عارضی اسامی وضع کرنے اور اسے پُر کرنے کے بارے میں صدر پاکستان کی منظوری ارسال خدمت ہے۔
حسبِ ہدایت، افسران صیغہ کی تربیت کے سلسلے میں خریداری کتب کے لیے جن کی مجموعی مالیت ایک لاکھ روپے (مبلغ  ’’رقم‘‘روپے) سے زیادہ نہیں ہوگی، صدر پاکستان کی منظوری ارسال خدمت ہے۔
سیکٹری کے ساتھ ٹیلی فون پر آپ کی گفتگو کے حوالے سے میں موضوع بالا پر دفتری یادداشت نمبر  ۸/۹/۷۲ مؤرخہ  ۶/۸/۱۹۹۹کی ایک نقل ارسال کرتا ہوں اور درخواست کرتا ہوں کہ اس ڈویژن کو مطلوبہ آراء، زیادہ سے زیادہ  ایک ہفتے   تک ارسال کی جائیں۔
نمونہ خط (انگریزی - اُردو)
نمونہ خط (اُردو)
منجانب: محمد اکرم
سیکشن افسر،
کابینہ ڈویژن، اسلام آباد۔
بخدمت: حسابدار اعلیٰ محاصل پاکستان، اسلام آباد۔						
(تاریخ) ۶/۸/۱۹۹۹
نمبر ۵/۱/۷۳	     	
موضوع: خریداری کتب
محترم جناب
کابینہ ڈویژن کے افسروں کے استعمال کے لیے مقتدرہ قومی زبان کی شائع کردہ کتب خریدنے کے لیے، حسبِ ہدایت صدر پاکستان کی منظوری ارسال خدمت ہے، کتب کی مالیت کی زیادہ سے زیادہ حد -/۵۰۰۰ روپے (مبلغ پانچ ہزار روپے) ہوگی۔
کتابوں کی خریداری پر ہونے والا خرچ  ’’..............‘‘ کی مد سے واجب الادا ہوگا جو ڈویژن کی منظور شدہ بجٹ گرانٹ برائے سال موجودہ سے پورا کیا جائے گا۔
یہ مراسلہ نائب مشیر مالیات (کابینہ) کی رضامندی بحوالہ ان کی غیر رسمی کیفیت نمبر  ۴/۶/۷۳  مؤرخہ  ۴/۷/۱۹۹۹ سے جاری کیا جا رہا ہے۔
آپ کا  نیاز مند
(محمد اکرم)  
سیکشن افسر    
فون نمبر  ۰۵۱-۹۸۲۳۶۷۹۴
نقل بخدمت:
نائب مشیر مالیات (کابینہ)
جناب محمد اکرم نے مقتدرہ (اب ادارہ فروغ قومی زبان)کے قیام کے بعد ابتدائی برسوں میں نفاذ اُردو کے سلسلے میں اپنی ذمہ داریاں نہایت محنت اور خلوص سے ادا کیں۔
۲۰۱۰ء میں بطور جوائنٹ سیکریٹری وزارت دفاع سے ریٹائرہوئے۔
دفتری یادداشت
استعمال
۱۔ وزارتوں/ ڈویژنوں کے درمیان مراسلت  کے لیے۔
۲۔ ملحقہ محکموں اور ماتحت اداروں کو ایسی ضروری معلومات ارسال کرنے کے لیے جن کا درجہ حکم سرکار کا نہ ہو۔
۳۔ دفتری یادداشت کے ذریعے حکومت کا حکم جاری نہیں کیا جاتا۔
۴۔ دفتری یادداشت صیغہ واحد غائب میں لکھی جاتی ہے اور اس کا آغاز ان الفاظ سے ہوتا ہے:  
’’حسبِ ہدایت زیردستخطی کرتا ہے کہ‘‘۔
’’حسبِ ہدایت راقم گزارش کرتا ہے کہ‘‘۔
اجزائے ترکیبی
۲۔ نمبر مراسلہ، تاریخ اجرا اور مقام اجرا۔
۳۔ موضوع (ضروری ہے)۔
۴نفس مضمون۔
۵۔ اس میں القاب اور اختتامیہ نہیں لکھے جاتے۔
۶۔ آخر میں، دستخط کے نیچے بھیجنے والے کا نام، عہدہ اور فون نمبر لکھتے ہیں۔ بھیجنے والے افسر کا نام قوسین میں لکھا جاتا ہے۔
۷۔ جس وزارت/ ڈویژن/ ملحقہ محکمے یا ماتحت ادارے کو دفتری یادداشت لکھی جا رہی ہو اس کا نام مراسلے کے آخرمیں صفحے کے نیچے بائیں طرف انگریزی تحریر میں اور نیچے دائیں طرف اُردو تحریر میں درج ہونا چاہیے۔
حسبِ ضرورت قوسین میں متعلقہ افسر کا نام اور عہدہ لکھا جاتا ہے۔پھر متعلقہ وزارت/ ڈویژن/ملحقہ محکمے/ ماتحت دفتر کا پتہ لکھا جاتا ہے۔
دفتری یادداشت کے ابتدائی مخصوص الفاظ اور فقرات
حسبِ ہدایت راقم (زیردستخطی) گزارش کرتا ہے کہ  ........

حسبِ ہدایت راقم اس کے ساتھ ارسال کرتا ہے۔ .......
حسبِ ہدایت راقم عرضکرتا ہے کہ زیردستخطی کو یہ کہنے کی ہدایت کی گئی ہے کہ ..........
حسبِ ہدایت راقم گزارش کرتا ہے کہ  .............
موضوع بالا پر دفاع ڈویژن کی دفتری یادداشت نمبر  ۶/۹/۷۲  مؤرخہ ۱/۲/۱۹۹۱کے حوالے سے راقم کو یہ عرض کرنے کی ہدایت کی گئی ہے کہ 
راقم کومعاہدے کی ایک نقل ضروری کارروائی کے لیے ارسال خدمت کرنے کی ہدایت کی گئی ہے۔
مندرجہ بالا موضوع پر تعلیم ڈویژن کی دفتری یادداشت نمبر ۷/۹/۷۲مؤرخہ   ۱/۳/۱۹۹۱  کے حوالے سے حسبِ ہدایت راقم اس میں درج قیاس مفروضہ کی تصدیق کرتا ہے۔ 
کابینہ ڈویژن کی دفتری یادداشت نمبر   ۶/۹/۷۲مؤرخہ  ۱/۴/۱۹۹۱کے حوالے سے راقم کو یہ کہنے کی ہدایت کی گئی ہے کہ محولہ بالا دفتری یادداشت میں مذکورہ دستاویزات اس کے ہمراہ موصول نہیں ہوئیں۔
مندرجہ بالا موضوع پر خواتین ڈویژن کی دفتری یادداشت نمبر مؤرخہ   ۲۵/۵/۱۹۹۲  کے حوالے سے، حسبِ ہدایت راقم گزارش کرتا ہے کہ  ............
مندرجہ بالا موضوع پرعملہ ڈویژن ( انتظامی خدمات ونگ) کی دفتری یادداشت نمبر ۶/۸/۷۲مؤرخہ ۶/۹/۱۹۹۱ کے حوالے سے راقم کو یہ کہنے کی ہدایت کی گئی ہے کہ ................
اس ڈویژن کی دفتری یادداشت نمبر  ۶/۸/۷۲  مؤرخہ  ۹/۱۰/۱۹۹۲  پر ختم ہونے والی مراسلت کے حوالے سے حسبِ ہدایت راقم گزارش کرتا ہے کہ
تعلیم ڈویژن کے نیم سرکاری خط نمبر ۵/۸/۷۲ مؤرخہ  ۷/۹/۱۹۹۲ پر رُکی ہوئی مراسلت کے حوالے سے حسبِ ہدایت زیردستخطی گزارش کرتا ہے کہ 
علیم ڈویژن کے نیم سرکاری خط نمبر ۵/۸/۷۲ مؤرخہ  ۷/۹/۱۹۹۲ پر موقوف شدہ مراسلت کے حوالے سے حسبِ ہدایت زیردستخطی گزارش کرتا ہے کہ 
اس ڈویژن کی دفتری یادداشت نمبر  ۷/۸/۷۲مؤرخہ  ۸/۹/۱۹۹۲ اور اسی نمبر کی دفتری یادداشت مؤرخہ  ..........  بہ موضوع بالا   کے حوالے سے راقم کو یہ کہنے کی ہدایت کی گئی ہے کہ یہ فیصلہ ہوا ہے کہ ..........
راقم کو ہدایت کی گئی ہے کہ موضوع بالا پر اس وزارت کی دفتری یادداشت نمبر مؤرخہ ۷/۹/۱۹۹۲ کی طرف توجہ مبذول کراتے ہوئے گزارش کرے کہ .............
راقم کو ہدایت کی گئی ہے کہ موضوع بالا پر اس ڈویژن کی دفتری یادداشت نمبر  ۵/۹/۷۲  مؤرخہ  ۹/۹/۱۹۹۲ کے حوالے سے اطلاع دے کہ صورت حال کا مزید جائزہ لیا گیا ہے۔
موضوع بالا پر اس وزارت کی دفتری یادداشت نمبر  ۷/۸/۷۲مؤرخہ  ۱۰/۹/۱۹۹۲ کے شیڈول کے حوالے سے راقم کو مندرجہ ذیل مزید فیصلے ارسال کرنے کی ہدایت کی گئی ہے۔
موضوع درج بالا پر اس وزارت (وزارت ہٰذا) کی دفتری یادداشت نمبر ۸/۹/۷۲  مؤرخہ  ۱۱/۹/۱۹۹۲  اور اسی نمبر کی ترمیم مابعد مؤرخہ  ۱۲/۹/۱۹۹۲  کے حوالے سے راقم کو یہ کہنے کی ہدایت کی گئی ہے کہ 
حسبِ ہدایت راقم کو یہ عرض کرنے کی ہدایت کی گئی ہے کہ اس ڈویژن کی دفتری یادداشت نمبر  ۸/۹/۷۲ مؤرخہ  ۱۳/۹/۱۹۹۲پڑھیے بشمول یکساں نمبر کی دفتری یادداشت نمبر مؤرخہ  ۱۲/۹/۱۹۹۲بابت عدم اعتراض یہ فیصلہ کیا گیا ہے کہ
حسبِ ہدایت گزارش ہے کہ وزارت ہٰذا کی دفتری یادداشت نمبر  ۸/۹/۷۲مؤرخہ  ۱۳/۹/۱۹۹۲ کے حوالے سے یہ شبہ پیدا ہوا ہے کہ بنیادی اور ضمنی قواعد جلد دوم کے ضمیمہ نمبر  ۴ کے جاری ہونے کے بعد بھی آیا یہ احکامات نافذ العمل ہیں۔
راقم کو وزارت ہٰذاکی دفتری یادداشت نمبر  ۷/۸/۷۲مؤرخہ  ۱۴/۹/۱۹۹۲ میں جاری کردہ احکامات کے حوالے سے گزارش کرنے کی ہدایت کی گئی ہے کہ 
موضوع درج بالا پراس وزارت کی اسی نمبر کی دفتری یادداشت مؤرخہ  ۱۴/۹/۱۹۹۲ کی طرف توجہ مبذول کراتے ہوئے راقم کو یہ گزارش کرنے کی ہدایت کی گئی ہے کہ الفاظ  ’’............‘‘  اس میں سے حذف کر دیے جائیں۔
راقم کو یہ عرض کرنے کی ہدایت کی گئی ہے کہ بنیادی اور ضمنی قواعد حصہ دوم کے ضمیمہ نمبر  ۴میں صدرمملکت نے مندرجہ ذیل ترامیم کرنے کا حکم دیا ہے۔
موضوع درج بالا پر اس وزارت کی دفتری یادداشت نمبر  ۷/۹/۷۲مؤرخہ  ۱۵/۹/۱۹۲  کے تسلسل میں راقم کو یہ وضاحت کرنے کی ہدایت کی گئی ہے کہ 
راقم حسبِ ہدایت عرض کرتا ہے کہ موضوع بالا پر اس ڈویژن کی دفتری یادداشت نمبر  ۸/۹/۷۲ مؤرخہ  ۱۵/۹/۱۹۹۲ کے پیرا (۱) کے آخر میں، ان احکامات کے اجرا کی تاریخ سے مؤثر، حسبِ ذیل شامل کرنے کا فیصلہ کیا گیا ہے۔
راقم کو یہ عرض کرنے کی ہدایت کی گئی ہے کہ کہ اس ڈویژن کے علم میں یہ بات لائی گئی ہے کہ ڈویژن ہٰذا کی دفتری یادداشت نمبر  ۷/۸/۷۲  مؤرخہ ۱۵/۹/۱۹۹۲ اور نمبر ۷۲ مؤرخہ ۱۵/۹/۱۹۹۲ بہ موضوع بالا، میں جاری شدہ ہدایات کے باوجود ...........
راقم کو عرض کرنے کی ہدایت کی گئی ہے کہ قواعد بابت  عدم اعتراض میں درج ذیل پیروں کی حدتک نظرثانی کرنے کا فیصلہ کیا گیا ہے۔
راقم کو عرض کرنے کی ہدایت کی گئی ہے کہ اس ڈویژن میں حوالہ جات موصول ہوئے ہیں جن میں استفسار کیا گیا ہے کہ اس ڈویژن کی دفتری یادداشت نمبر ۸/۹/۷۲ مؤرخہ ۱۶/۹/۱۹۹۲ ؛ حسبِ ترمیم دفتری یادداشت یکساں نمبر  ۷۲  مؤرخہ  ۱۶/۹/۱۹۹۲ میں مشمولہ احکامات کا اطلاق آیا وفاقی حکومت کے تحت خود مختار اداروں کے ملازمین پر بھی ہوتا ہے یا نہیں۔
سیکریٹری عملہ ڈویژن کے نیم سرکاری خط نمبر  ۸/۹/۷۲ مؤرخہ  ۱۶/۹/۱۹۹۲ کے تسلسل میں، راقم کو یہ استدعا کرنے کی ہدایت کی گئی ہے کہ ملفوفہ کیفیت ناموں میں مندرجہ ذیل معلومات، عملہ ڈویژن کو فوری طور پر فراہم کی جائیں۔
عملہ ڈویژن کی اسی نمبر کی دفتری یادداشت مؤرخہ ۸/۹/۷۲ کے تسلسل میں راقم کو یہ عرض کرنے کی ہدایت کی گئی ہے کہ اس میں طلب کردہ معلومات کے علاوہ مندرجہ ذیل معلومات بھی فراہم کی جائیں۔
موضوع درج بالا پر عملہ ڈویژن کی دفتری یادداشت نمبر  ۸/۹۔۷۲ مؤرخہ ۱۶/۹/۱۹۹۲  کے حوالے سے حسبِ ہدایت راقم مندرجہ ذیل وضاحت پیش کرتا ہے۔
عملہ ڈویژن کی دفتری یادداشت نمبر  ۷۲ مؤرخہ  ۱۷/۹/۱۹۹۲ کے حوالے سے حسبِ ہدایت راقم یہ وضاحت کرتا ہے کہ رواں چارج کی بنیاد پر انتظامات کرنے کی غرض سے یہ ضروری نہیں ہے کہ ترقی کے لیے مقررہ مدت ملازمت پورا ہونے پر اصرار کیا جائے/ زور دیا جائے۔
کابینہ ڈویژن کی دفتری یادداشت نمبر  ۸/۹/۷۲ مؤرخہ  ۱۷/۹/۱۹۹۲ اور اس موضوع پر وقتاً فوقتاً جاری ہونے والی ہدایات کی تنسیخ کرتے ہوئے ، راقم کو یہ عرض کرنے کی ہدایت کی گئی ہے کہ حکومت پاکستان نے سرکاری ملازمین کو وصول ہونے والے تحائف کی قبولیت اور ان کے انتظام کا مندرجہ ذیل طریق کار وضع کیا ہے۔
زیردستخطی کو یہ عرض کرنے کی ہدایت کی گئی ہے کہ منقولہ/غیر منقولہ املاک کے حصول/ فروخت/تعمیر کے بارے میں افسروں/ اہل کاروں کو اجازت کے لیے مرسومہ/ پروفارما پر نظرثانی کی گئی ہے تاکہ اسے زیادہ واضح بنایا جا سکے۔
نمونہ دفتری یادداشت (انگریزی - اُردو)
نمونہ دفتری یادداشت (اُردو)
حکومت پاکستان
کابینہ سیکریٹریٹ
(تنظیم و طریق کارڈویژن)
مرکز تحقیقاتِ نظم عامہ 
نمبر : ۸۱/۲/۱۱۔ دستورالعمل           	  	
اسلام آباد مؤرخہ ۱۵۔ اگست ۱۹۸۱ء
دفتری یادداشت
موضوع: سیکریٹریٹ اور ملحقہ محکمہ جات/ ماتحت دفاتر کی کارکردگی کے اور زیادہ مؤثر معائنے اورنگرانی کے لیے اداراتی انتظامات
حسبِ ہدایت، فارموں اور طریق کار کو آسان بنانے کے لیے سیکریٹریوں کی ذیلی کمیٹی کی جانب سے پیش کردہ سفاشات کااقتباس (منسلکہ) ارسال ہے، مزید عرض ہے کہ کابینہ نے مندرجہ ذیل فیصلے کیے ہیں:
وزارتوں/ ڈویژنوں کے تمام انچارج سیکریٹریوں کو ہدایت کی جائے کہ ہدایات معتمدی میں مشمولہ ہدایات معائنہ کی سختی سے پابندی کو یقینی بنائیں۔
اس کے لیے ہر وزارت/ ڈویژن کے جوائنٹ سیکریٹری (انتظامیہ) کو ذمہ دار بنایا جائے۔
معائنے کے پروفارموں کو اس طرح سادہ بنایا جائے کہ ہر معائنہ افسر صرف منتخب چیزوں کا معائنہ کرے۔ ہر سطح پر معائنے اور نگرانی کی ذمہ داری نہایت واضح اور قطعی ہونی چاہیے۔
وزارتوں/ ڈویژنوں سے درخواست ہے کہ وہ کابینہ کی مذکورہ بالا ہدایات پر عمل درآمد کے لیے ضروری اقدام کیجیے اور ڈویژن ہٰذا کو اس بارے میں مطلع کیجیے
اب تنظیم و طریق کارڈویژن کو عملہ ڈویژن میں ضم کر دیا گیا ہے اور یہ عملہ ڈویژن کے انتظامی خدمات ونگ کے طور پر کام کرتا ہے۔
ہدایات سیکریٹریٹ کے پیرا۔ ۵۳ میں تحریر کردہ وفاقی سیکریٹریٹ کے معائنوں کے بارے میں وضاحت کی جاتی ہے کہ اب اس کی ضرورت نہیں کہ معائنہ رپورٹیں صدارتی نمائندہ برائے انتظامی معائنہ کو بھیجی جائیں کیونکہ اس تنظیم کو اب ختم کر دیا گیا ہے۔
(ایم۔ جے ۔آر خان)     
ڈائریکٹر جنرل        
جملہ وزارتیں/ ڈویژن
(جوائنٹ سیکریٹری انچارج انتظامیہ)
راولپنڈی/ اسلام آباد/ کراچی
نقل برائے اطلاع و ضروری کارروائی بخدمت:
چیف سیکرٹر ی/ معتمد اعلیٰ،
حکومت پنجاب، لاہور
چیف سیکرٹر ی/ معتمد اعلیٰ،
حکومت سندھ، کراچی
چیف سیکرٹر ی/ معتمد اعلیٰ،
حکومت شمال مغربی سرحدی صوبہ*، پشاور
چیف سیکرٹر ی/ معتمدا علیٰ،
حکومت بلوچستان، کوئٹہ۔
(ایم۔ جے ۔آر خان)      
ڈائریکٹر جنرل

آئین اسلامی جمہوریہ پاکستان ۱۹۷۳ میں اٹھارویں ترمیم کے تحت شمال مغربی سرحدی صوبے کا نام تبدیل کرکے خیبر پختون خوا رکھ دیا گیا ہے۔
منسلکہ
ذیلی کمیٹی کی طرف سے پیش کی گئی سفارشات
شق نمبر۵۔
ذیلی کمیٹی نے مسئلے پر غور کیا اور محسوس کیا کہ باقاعدہ اور منظم معائنوں کے لیے تفصیلی ہدایات برائے ڈپٹی سیکریٹری اورجوائنٹ سیکریٹری پہلے ہی ہدایات معتمدی میں موجود ہیں۔
ملحقہ محکموں میں معائنوں کے لیے ایسی ہدایات عملہ ڈویژن کی جانب سے تمام وزارتوں اور ڈویژنوں کو بھیجی گئیں۔
تاہم یہ بات ملاحظہ کی گئی کہ عملی طور پر معائنے باقاعدہ وقفوں پر نہیں کیے گئے۔
دو صوبائی حکومتوں کی طرف سے اظہار کردہ آراء نے تصدیق کی ہے کہ صوبوں میں مختلف تنظیموں میں باقاعدہ وقفوں سے معائنے نہیں کیے گئے۔
اس کا اہم سبب یہ تھا کہ معائنے کرنے والے ذمہ دار افسروں کا روزانہ زیادہ تر وقت ایسے معاملات مثلاً اہم اشیاء کی سطح قیمت نافذ کرنے، پروٹو کول اور گاڑیوں کی پڑتال وغیرہ پر صرف ہوتا تھا
بعض صورتوں میں افسران اعلیٰ جن کو معائنے کے لیے وقت نہیں ملا انھوں نے اپنے ماتحتوں کو اپنی طرف سے معائنہ کرنے کے لیے مامور کیا ۔
مزید برآں معائنے کے لیے اداراتی انتظامات کی کثرت؛ مثلاً گورنر کی معائنہ ٹیم، صوبائی نگران کمیشن، ڈویژنل نگران کمیٹی اور ضلعی نگران کمیٹی وغیرہ جس کے نتیجے میں ہر ادارے کی ذمہ داری کے بارے میں ابہام سے الجھن پیدا کر سکتی ہے۔ 
کمیٹی کو یہ بھی اطلاع دی گئی کہ معائنے کا طریقہ کار پیچیدہ ہے جس سے عام طور پرمعائنہ مشکل ہو جاتا ہے اور اس میں وقت بھی زیادہ صرف ہوتا ہے۔
تبادلہ خیال کے بعد ذیلی کمیٹی نے مندرجہ ذیل سفارشات پیش کرنے کا فیصلہ کیا:
(الف) وزارتوں/ ڈویژنوں کے جملہ انچارج سیکریٹریوں سے درخواست کی جائے کہ معائنے کے بارے میں ہدایات معتمدی میں مشمولہ ہدایات کی سختی سے پابندی کو یقینی بنائیں۔
اس مقصد کے لیے ہر وزارت/ ڈویژن کے جوائنٹ سیکریٹری (انتظامیہ) کو ذمہ داربنایا جائے کہ وہ ہدایات معتمدی کے مندرجات پر عمل درآمد کو یقینی بنائے۔
(ب) نظام کو مزید مؤثر اوربا کفایت بنانے کے لیے مختلف معائنہ ایجنسیوں کی تعداد میں تخفیف کی ضرورت پر غور کیا جائے۔
(ج) معائنے کے مرسوموں کو اس طرح آسان بنایا جائے کہ ہر معائنہ افسر کے جائزے کے لیے صرف منتخب چیزوں کو شامل کیا جائے۔
(د) معائنے اور نگرانی کی ذمہ داری کا طریق عمل اور دائرہ کار نہایت واضح اور متعین ہونا چاہیے۔ 
نمونہ دفتری یادداشت
حکومت پاکستان
مالیات ڈویژن					
(تاریخ)
نمبر ۶/۹/۷۲	          	  
اسلام آباد ،  .............
دفتری یادداشت
موضوع : سول ملازمین کے قواعد رخصت پر نظرثانی
حسبِ ہدایت زیردستخطی، درج بالا موضوع پر اس ڈویژن کی دفتری یادداشت نمبر  ۳/۹/۷۲مؤرخہ ۲/۷/۱۹۹۱  کے پیرا - ۱۱ کے حوالے سے وضاحت کرتا ہے کہ اگر رخصت قبل از ریٹائرمنٹ گزارنے والا سول ملازم ایسی رخصت کے ۱۸۰ دن گزارنے سے پہلے فوت ہو جائے تو اس کا خاندان ۱۸۰ دن میں سے باقی دنوں کی مدت کے لیے یک مشت ادائیگی کا حق دار ہوگا۔
(محمد اسحاق)  
سیکشن افسر   
فون نمبر :  ۰۵۱-۸۵۶۷۴۳۲۹
جملہ وزارتیں/ ڈویژن
اسلام آباد/ راولپنڈی
مراسلہ نگار افسر مراسلے پر اپنا ٹیلی فون نمبر ضرور تحریر کرے۔
یادداشت
استعمال
۱۔ وزارتوں، ڈویژنوں اور ان کے ملحقہ محکموں اور ماتحت دفاتر کے درمیان مراسلت کے لیے۔
۲۔ تقرر وغیرہ کی درخواستوں اور عرض داشتوں کا جواب دینے کے لیے۔
۳۔ تادیبی معاملات میں فرد جرم عائد کرنے یا اظہار وجوہ کا نوٹس دینے کے لیے۔
اجزائے ترکیبی
۱۔ سب سے پہلے حکومت پاکستان اور پھر وزارت، ڈویژن، ملحقہ محکمے، ماتحت دفتر کا نام۔
۲۔ نمبر مراسلہ، تاریخ اجرا اور مقام اجرا۔
۳۔ موضوع۔
۴۔ یادداشت صیغہ واحد غائب میں لکھی جاتی ہے اور اس کا آغاز ان الفاظ سے ہوتا ہے:
حوالہ درخواست/ عرض داشت/ مراسلہ نمبر  ۵/۷/۷۲. مؤرخہ  ۴/۶/۱۹۹۱. از . راشد علی بہ موضوع بالا۔
۵۔ اس میں القاب اور اختتامیہ نہیں لکھے جاتے۔
۶۔ یادداشت کے آخر میں دستخط کے نیچے، بھیجنے والے کا نام، عہدہ اور فون نمبر لکھتے ہیں۔ 
بھیجنے والے افسر کا نام قوسین میں لکھا جاتا ہے۔
۷۔ مکتوب الیہ کا نام یادداشت کے آخر میں بائیں جانب انگریزی تحریر میں اور دائیں جانب 
اُردو تحریر میں درج ہونا چاہیے۔
یادداشت کے ابتدائی مخصوص الفاظ و فقرے
جناب ڈائریکٹر جنرل   کو ان کی عرض داشت مؤرخہ ۱/۸/۱۹۹۲کے حوالے سے مطلع کیا جاتا ہے کہ .......
جناب  سیکٹریری   کو ان کی درخواست مؤرخہ ۱/۸/۱۹۹۲ کے حوالے سے اس وزارت میں سیکرٹری کی عارضی اسامی مندرجہ ذیل حدود و شرائط پر پیش کی جاتی ہے۔
جناب  ڈائریکٹر جنرل، سیکشن افسر ،  سیکرٹری  ڈویژن ، اسلام آباد مبینہ طور پر حسبِ ذیل جرائم کا حقائق کے پیش نظر مجرم پائے گئے ہیں۔
حوالہ کابینہ ڈویژن کی دفتری یادداشت نمبر ۸/۹/۷۲ مؤر خہ ۲/۸/۱۹۹۱ بہ موضوع بالا۔
نمونہ یادداشت (انگریزی- اُردو)
نمونہ یادداشت (اُردو)
حکومت پاکستان
کابینہ ڈویژن
نمبر ۳۔۹۰/۵۔ انتظامیہ	 	
اسلام آباد 
یادداشت
حوالہ : اس ڈویژن کی اسی نمبر کی یادداشت مؤرخہ   ۲/۸/۱۹۹۱
جناب  ڈائریکٹر صاحب ، نائب قاصد کو ہدایت کی گئی تھی کہ تین یوم کے اندر اس کا جواب پیش کیجیے کہ انھوں نے بلا اطلاع رخصت کیوں کی۔
نائب قاصد نے مذکورہ بالا یادداشت کا جواب نہیں دیا جو قواعد کی رو سے غلط روی ہے۔
لہٰذا جناب  ڈائریکٹر صاحب ، نائب قاصد کو دوبارہ ہدایت کی جاتی ہے کہ اس یادداشت کے وصول کرنے کے تین یوم کے اندر اپنے غیر ذمہ دارانہ رویہ کی وجہ بیان کیجیے۔ 
وہ یہ ذہن نشین رکھیں کہ اگر انھوں نے سرکاری احکام کی تعمیل نہیں کی تو قواعد (اہلیت و انضباط) سرکاری ملازمین، ۱۹۷۳ء کے تحت ان کے خلاف سخت تادیبی کارروائی کی جائے گی۔          
(محمد خالد )      
 اپنے دلائل میں زور دینے کے لیے ہم معنی الفاظ نہ دُہرائے جائیں۔
 صفات اور  متعلق فعل کا بے جا استعمال نہ کیا جائے۔
 غیر ضروری تفصیل سے بچنا چاہیے۔
