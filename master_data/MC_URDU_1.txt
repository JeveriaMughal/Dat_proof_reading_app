جلد کارروائی کیجیے۔
تعجیلی کارروائی کیجیے۔
ہدایات پر مؤثر عمل درآمد کو یقینی بنایا جائے۔
یہ معاملہ فوری توجہ طلب ہے۔
جلدی جواب حاصل کرنے کے لیے وقتاً فوقتاً یاد دہانی کراتے رہیے۔
براہ کرم فوری اقدام کیجیے۔
فوری قدم اٹھائیں۔
براہ کرم فوری کارروائی کیجیے۔
براہ کرم اسے ملحوظ رکھیں۔
براہ کرم قانونی کارروائی شروع کیجیے۔
براہ کرم شروع کیجیے۔
براہ کرم اس ضمن میں آغاز کیجیے۔
براہ کرم فوری آغاز کیجیے۔
براہ کرم فوراً ابتدا کیجیے۔
براہ کرم معاملے کی ابتدا کیجیے۔
براہ کرم مطلع رہیے۔
براہ کرم مزید ضروری کارروائی کیجیے۔
براہ کرم معاملے کے اس پہلو کو بھی ملحوظ رکھیے۔
براہ کرم اس کے مطابق کارروائی کی جائے۔
براہ کرم یہ معاملہ ذاتی طور پر نائب مشیر مالیات کے پاس لے جائیں۔
براہ کرم اس موضوع پر یادداشت تحریر کیجیے۔
براہ کرم سابقہ پیرے کے حاشیے پر میری رائے دیکھیے۔
براہ کرم عبوری جواب بھیجیں۔
براہ کرم وزارت تعلیم کو یاد دہانی کرائیں
رپورٹ وصول ہونے تک پیروی کرتے رہیے۔
براہ کرم مزید کارروائی کا انتظار کیجیے۔
براہ کرم مزید ضروری کارروائی کیجیے۔

براہ کرم مسل کی واپسی کا انتظار کیجیے
براہ کرم جواب کا انتظار کیجیے۔
براہ کرم سیکریٹری کی واپسی کا انتظار کیجیے۔
براہ کرم مزید احکامات کا انتظار کیجیے۔
براہ کرم معاملے کے فیصلہ کا انتظار کیجیے۔
وزارت ِ مالیات سے مشورہ کیا جائے۔
وزارتِ قانون سے مزید وضاحت کی درخواست کی جائے۔
وزارتِ خارجہ سے رجوع کیا جائے۔
وزارتِ تعلیم کو یاددہانی کرائی جائے۔
وزارتِ داخلہ سے رجوع کیا جائے۔
وزارتِ دفاع سے رابطہ کیا جائے۔
وزارتِ تجارت کو مطلع کیا جائے۔
براہ کرم اس کی ترمیم کیجیے۔
براہ کرم حسبِ گفتگو مسودے میں ترمیم کیجیے۔
براہ کرم معاملے کی تازہ ترین پیش رفت کو پیش نظر رکھتے ہوئے مسودے میں ترمیم کیجیے۔
براہ کرم اس کے مطابق مسودے میں ترمیم کیجیے۔
براہ کرم حسبِ تجویز مسودے میں ترمیم کیجیے۔
براہ کرم حسب ہدایت مسودے میں تر میم  کیجیے۔
معاملے کی وضاحت کی جائے۔
براہ کرم معاملے کی وضاحت کی جائے۔
زیر بحث معاملہ تفصیل سے بیان کیا جائے۔
براہ کرم معاملہ زیر غور پر آج راقم کے ساتھ گفتگو کی جائے۔
اختلافی امور کو علیحدہ بیان کیا جائے۔
مشتہر کرکے مسل میں شامل کیجیے۔
براہ کرم گردش کرانے کے بعد مسل میں رکھیں۔
سرکلر کیجیے اور فائل میں لگا دیں۔
براہ کرم فوری مطلع کیجیے۔
تعمیل میں جلدی کیجیے۔
جلد تعمیل کیجیے۔
جلدی طے کیجیے۔
براہ کرم معاملے کو جلد حتمی شکل دیجیے۔
براہ کرم کیفیت نامے کا تناقض  دور کیجیے۔
براہ کرم کیفیت نامے کا فرق دور کیجیے۔
براہ کرم کیفیت نامے کا اختلاف دور کیجیے۔
براہ کرم کیفیت نامے کا تضاد دور کیجیے۔
براہ کرم رسمی منطوری حاصل کیجیے۔
براہ کرم باقاعدہ منطوری حاصل کیجیے۔
براہ کرم جاری کیجیے۔
آج جاری کیجیے۔
حسب ترمیم جاری کیجیے۔
حسب تجویز جاری کیجیے۔
فوری یاددہانی جاری کیجیے۔
بلامزید تاخیر جاری کیجیے۔
جاری کرکے مطلع کیجیے۔
جاری کرکے رپورٹ کیجیے۔
جاری کیجیے اور مسل دوبارہ پیش کیجیے۔
اس کے مطابق جاری کیجیے۔
مراسلہ جاری کرکے اس کی پیروی کیجیے۔
ملاحظہ کیا ۔
جاری کیجیے۔
ملاحظہ کرکے واپس کیا۔
ملاحظہ کیا۔
شکریہ۔
حسب تجویز منظور کیا۔
دفتر ملاحظہ کرے اور تعمیل کرے۔
حکم جاری کیا جائے۔
جزوی فائل کھولیں۔
جزوی مسل کھولیں۔
جواب طلبی کی جائے۔
یہ حتمی فیصلہ ہے۔
یہ قطعی حکم ہے۔
یہ ہماری مشترکہ ذمہ داری ہے۔
اسے ترجیحی معاملہ سمجھا جائے۔
یہ مسودہ اب جاری کیا جائے۔
مسل کی واپسی کا انتظار کیا جائے۔
متعلقہ کاغذات پیش کیے جائیں۔
براہ کرم سالانہ رودادکارکردگی پیش کیجیے۔
براہ کرم موضوع پر تفصیلی رپورٹ پیش کیجیے۔
براہ کرم حسب ترمیم مجموعی رپورٹ پیش کیجیے۔
براہ کرم حتمی مسودہ فوری پیش کیجیے۔
براہ کرم یہ مسل سیکریٹری کے ملاحظہ کے لیے پیش کیجیے۔
براہ کرم سہ ماہی روداد معائنہ بلامزید تاخیر پیش کیجیے۔
براہ کرم ایک ہفتے بعد مسل دوبارہ پیش کیجیے۔
براہ کرم پیر کو مسل دوبارہ پیش کیجیے۔
براہ کرم میرے آئندہ دورے کی واپسی پر یہ رپورٹ دوبارہ پیش کیجیے۔
براہ کرم میرے لاہور کے دورے کے موقع پر یہ کاغذات دوبارہ پیش کیجیے۔
تمام مراسلات یاددہانی جاری ہونے کے بعد یہ مسل دوبارہ پیش کیجیے۔
رائے طلب کی جائے۔
تبصرے کی درخواست کی جائے۔
اب مزید تبصرے کی ضرورت نہیں ۔
براہ کرم مسودہ خلاصہ پیش کیجیے۔
پیراگراف ۲ کی شق ۷ پر کارروائی کے لیے نقل مسل نمبر   ۹/۶/ایف   میں شامل کی جائے۔
نقل شامل مسل کی جائے۔
نقل مسل میں شامل کی جائے۔
فالتو نقول اب ضائع کر دی جائیں۔
ایک نقل کافی رہے گی۔
براہ کرم اس ضمن میں انتظامی منظوری حاصل کرنے کے لیے مسل تیار کیجیے۔
نادہندہ سے جواب طلبی کی جائے۔
دستخط کیے گئے۔
براہ کرم اس مراسلے کو بذریعہ ہرکارہ خاص بھجوائیں۔
اس مراسلے کا فی الفور اجرا کیا جائے۔
یہ مراسلہ فوراًجاری کیا جائے۔
براہ کرم یہ خط رجسٹری شدہ لفافے میں ارسال کیجیے۔
یہ خط بذریعہ رجسٹری بھیجیں۔
اس کی درخواست منظور نہیں ہو سکتی۔
تجویز موجودہ صورت میں قابل قبول نہیں۔
براہ کرم گفتگو کیجیے۔
مجوزہ کارروائی حکومت کی اعلان کردہ پالیسی کے برعکس ہے۔
براہ کرم زبانی بات چیت کیجیے۔
درخواست مسترد کر دی جائے۔
پیرا۶۵میں دیا گیا مفروضہ حقا ئق سے ثابت نہیں ہوتا۔
براہ کرم ضروری کارروائی کے لیے ملاحظہ فرمائیں۔
براہ کرم معائنہ کرنے کے بعد جلد پیش کیجیے۔
زیادہ تر نکات درست اور صحیح معلوم ہوتے ہیں۔
اس معاملہ پر کارروائی کرتے ہوئے جہاں تک ممکن ہو انہیں ذہن نشین رکھیے۔
میں نے جناب   سیکٹری سے گفتگو کی ہے۔
جواب کا انتظار کیجیے۔
برائے اجرا  دستخط کیے گئے۔
تجویز پر عمل درآمد کے لیے مجھے پروگرام پیش کیجیے۔
اگر ضروری ہو تو عملہ ڈویژن سے مشاورت کیجیے۔
متعلقہ ایڈیشنل سیکریٹری کے سامنے یہ معاملہ پہلے ہی اُٹھایا گیا ہے۔
براہ کرم اس معاملے کی پیروی کیجیے۔
ہمیں اس موضوع پر عملہ ڈویژن کو ایک جامع مراسلہ ارسال کرنا چاہیے۔
براہ کرم مسودہ جواب پیش کیجیے۔
دستخط کیے گئے۔
جاری کیا جائے۔
بعد ازاں مسل میں موجود تازہ رسید کا مسودہ جواب پیش کیا جائے۔
حسب ِنظرثانی صاف کاپی پیش کی جائے۔
براہ کرم اس موضوع پر کارروائی سے متعلق مسل پر پیش کیجیے۔
براہ کرم اس موضوع پر کارروائی سے متعلق فائل پر پیش کیجیے۔
میں دو دن تک اجلاسوں میں مصروف ہوں۔
یہ معاملہ کوئی ایک ہفتہ بعد پیش کیا جائے۔
گفتگو کے مطابق کارروائی کیجیے۔
براہ کرم حقیقی صورت حال اور مسودہ مراسلہ بہت جلد پیش کیجیے۔
گفتگو کی گئی۔
پیرا  بالا میں دی گئی تجویز کے مطابق منظور ہے۔
براہ کرم احکام کے مطابق کارروائی کیجیے اور مجھے پیش رفت سے باخبر رکھیں۔
تاہم کارروائی کرنے سے پہلے غور کیجیے کہ آیا نائب مشیر مالیات (کابینہ) کی موافقت مطلوب ہے۔
براہ کرم جوائنٹ سیکریٹری (یزانیہ/بجٹ) سے بھی گفتگو کیجیے۔
نچلی سطح پر مناسب غور کے بعدہی ہمیں گفتگو کی سطح بڑھانی چاہیے۔
صورت کوئی بھی ہو، فوری طور پر ایک خود وضاحتی خلاصہ بریف تیار کیا جائے تاکہ اسے ہر سطح پر گفتگو کے لیے استعمال کیا جا سکے۔
صورت کوئی بھی ہو، فوری طور پر ایک جامع بالذات بریف تیار کیا جائے تاکہ اسے ہر سطح پر گفتگو کے لیے استعمال کیا جا سکے۔
جیسے ہی ممکن ہو، منصوبۂ عمل پر ماہرین کی آرا ء ہمیں ضرور حاصل کرنی چاہئیں۔
میں اوپر پیش کردہ صورت حال پر بعدازاں غور کروں گا۔
براہ کرم پہلے سیکٹری  کو مراسلہ یاددہانی جاری کیجیے تاکہ مجوزہ تربیتی منصوبے پر ان کی موافقت حاصل کی جا سکے۔
ملاحظہ کیا۔
ہمیں پیروی کرنی ہوگی اور نظام اطلاع دہی کی ضرورت ہوگی تاکہ اس معاملے کی پیش رفت سے اپنے آپ کو باخبر رکھ سکیں۔
حسبِ گفتگو، براہ کرم سیکریٹری کے احکامات پر فوری کارروائی کیجیے۔
حسبِ گفتگو سب سے پہلے منصوبہ عمل پر ماہرین  کی آرا ء حاصل کی جائیں اور پھرسیکریٹری کو مسل دوبارہ پیش کی جائے۔
مسودہ  خط بنام سیکٹری پیش کیا جائے۔
براہ کرم جلدی کیجیے۔
براہ کرم ماہرین کے ساتھ پیروی کیجیے تاکہ منصوبہ عمل پر ایسی ترامیم کے ساتھ جو اس میں ضروری ہوں، جلد از جلد عمل درآمد کیا جا سکے۔
ماہ رواں کی ۱۴ تاریخ کو اس معاملے پر گفتگو کیجیے۔
افسران بالا کے استفسارات
کب پیش کیا گیا اور کس کو؟
ایسا حکم کیوں نہ منظور کیا جائے۔
آیا نرخ مقرر ہیں؟
آیا یہ کارروائی درست ہے؟
جاری ہونے والے خط کا منسلکہ کہاں ہے؟
رواں مالی سال کے دوران متوقع خرچ و بچت کے متعلق بتایا جائے۔
براہ کرم مجھے ذریعۂ اطلاع کے بارے میں بتایا جائے۔
مجوزہ منصوبہ عمل پر تعلیم ڈویژن کاجواب کیا ہے؟
براہ کرم جلد گفتگو کیجیے۔
یونٹوں کی تعداد کیوں کم کی جائے۔
بات کیجیے۔
ہمارے پاس کیا متبادل ہے؟
اس سلسلہ میں  سیکٹری   کی طرف سے کیا تجویز آئی ہے؟
کون سا جواب باقی ہے؟
براہ کرم پیش کیجیے۔
صفحہ نمبر /۲۸ مراسلت پر نیم سرکاری خط ملاحظہ کیجیے۔
کیا جواب چلا گیا ہے؟
کوئی تجویز ؟
آج موصول ہوا۔
کوئی تبصرہ
معاملے کی موجودہ صورت حال
معاملہ زیر غور ہے۔
معاملہ ایک طویل عرصے سے زیر غور ہے۔
معاملہ زیر بحث ہے۔
معاملہ زیر تحقیق ہے۔
پروجیکٹ زیر تکمیل ہے۔
وضاحتی یادداشت موصول ہو گئی ہے اور مناسب وقت پر پیش کی جائے گی۔
قطعی احکام افسر مجاز منظور کیجیے گے۔
افسر مجاز نے حتمی احکام صادر کرنے ہیں۔
علاقائی دفاتر سے آخری رپورٹ کا انتظار ہے۔
منصوبے کی باضابطہ منظوری کا انتظار ہے۔
باضابطہ احکامات کا ابھی اجرا نہیں ہوا ہے۔
مزید معلومات آنے تک مسل معرض التوا میں ہے۔
معاملہ متعلقہ حکام کو بھیجا گیا ہے۔
معاملہ ترک کر دیا گیا ہے۔
ہدایات پر مختلف وزارتوں/ڈویژنوں کے ردعمل کا خلاصہ اور جائزہ حسب ِذیل ہے۔
ہدایات پر مختلف  کے ردعمل کا خلاصہ اور جائزہ حسب ِذیل ہے۔
اس معاملہ کی تازہ ترین صورت حال درج ذیل ہے۔
ذیل میں مطلوبہ کارروائی کا خلاصہ دیا گیا ہے۔
یہ معامل منصوبہ عمل   کی سکیم سے متعلق ہے۔
اس سکیم کے مختلف اجزائے ترکیبی کی بابت تازہ ترین پیش رفت کو پیرا گراف /۲۸ کیفیت میں تفصیل کے ساتھ ظاہر کیا گیا ہے۔
معلوم ہوتا ہے کہ صورت حال مندرجہ ذیل ہے۔
صحیح صورت حال حسب ذیل ہے۔
اس سلسلہ میں کوئی قطعی صورت حال ابھی تک بیان نہیں کی جا سکتی۔
مندرجہ ذیل اداروں کے جوابات کا اب تک انتظار ہے۔
تمام متعلقہ وزارتوں/ڈویژنوں اور صوبائی حکومتوں سے آرا ء سوائے حکومت کے وصول ہو گئی ہیں۔
متعلقہ صوبائی حکومت نے مطلع کیا ہے کہ یہ معاملہ وزیراعلیٰ کو پیش کر دیا گیا ہے اور جواب اگلے ہفتہ تک ارسال کیا جائے گا۔
افسران بالا کو مسل پیش کرنے کے لیے مستعمل فقرات
پیش خدمت ہے۔
برائے منظوری پیش خدمت ہے۔
برائے غور پیش خدمت ہے۔
برائے ملاحظہ پیش خدمت ہے۔
برائے احکام پیش خدمت ہے۔
برائے دستخط پیش خدمت ہے۔
برائے موافقت پیش خدمت ہے۔
برائے فیصلہ پیش خدمت ہے۔
برائے ہدایات پیش خدمت ہے۔
برائے منظوری پیش خدمت ہے۔
برائے احکام پیش خدمت ہے۔
برائے ملاحظہ پیش خدمت ہے۔
برائے دستخط پیش خدمت ہے۔
برائے غور پیش خدمت ہے۔
برائے منظوری پیش خدمت ہے۔
برائے منظوری پیش خدمت ہے۔
برائے سہولت حوالہ پیش خدمت ہے۔
برائے تصریحات/آراء پیش خدمت ہے۔
برائے ضروری کارروائی پیش خدمت ہے۔
حسب ہدایت پیش خدمت ہے۔
حسب ترمیم پیش خدمت ہے۔
حسب تجویز پیش خدمت ہے۔
حسب حکم پیش خدمت ہے۔
حسب ہدایت پیش خدمت ہے۔
حسب ترمیم پیش خدمت ہے۔
حسب ہدایت پیش خدمت ہے۔
حسب خواہش پیش خدمت ہے۔
حسب تفصیل ذیل پیش خدمت ہے۔
پشت پر تفصیل کے بموجب پیش خدمت ہے۔
حسب جدول ذیل پیش خدمت ہے۔
۱۔ وزارت خارجہ اور پاکستان میں قائم بیرونی سفارت خانوں کے درمیان۔
۲۔ پاکستان کے بیرونی سفارت خانوں اور میزبان وزارت خارجہ کے درمیان۔
۳۔ وزارت خارجہ پاکستان اور غیر ملکی وزارت خارجہ کے درمیان، جہاں ضروری ہو۔
نمایاں خصوصیات:
۲۔ حوالہ نمبر اور تاریخ درج کیے جاتے ہیں۔
۳۔ اس میں صیغہ واحد غائب استعمال ہوتا ہے۔
۴۔ نوٹ کے آغاز اور اختتام پر سفارتی آداب پیش کیے جاتے ہیں۔
۶۔ مہر کے اندر یا باہر لیکن بالکل قریب نوٹ جاری کرنے والے افسر کے مختصر دستخط ثبت کیے جاتے ہیں۔
۷۔ مکتوب الیہ وزارت خارجہ یا بیرونی سفارت خانے کا نام سفارتی نوٹ کے اختتام پر انگریزی میں  بائیں جانب اور اُردو میں دائیں جانب درج کیا جاتا ہے۔
نوٹ کے آغاز پر سفارتی آداب
وزارت امور خارجہ، اسلامی جمہوریہ پاکستان، سفارت خانہ  قاہرہ کی خدمت میں احترام فائقہ/ اظہار سپاس پیش کرتے ہوئے گزارش/ عرض/ ارسال کرتی ہے۔
سفارت خانہ اسلامی جمہوریہ پاکستان  قاہرہ  ، وزارت امور خارجہ  قاہرہ کی خدمت میں احترام فائقہ / اظہار سپاس پیش کرکے گزارش /عرض کرتا ہے/ارسال کرتا ہے۔
نوٹ کے اختتام پر سفارتی آداب
وزارت امور خارجہ اس موقع پر قاہرہ  سفارت خانے کے حضور تجدید التفات فائقہ پیش کرتی ہے۔
سفارت خانہ اسلامی جمہوریہ پاکستان  قاہرہ   اس موقع پر وزارت امورخارجہ  قاہرہ   سے تجدید التفاتِ فائقہ کرتا ہے۔
نمونہ سفارتی نوٹ (انگریزی - اُردو)
سفارت خانہ پاکستان،
عرب جمہوریہ مصر،
قاہرہ۔
نمبر  ۵/۸/۷۵			
(تاریخ) ۳/۵/۱۹۹۲
سفارت خانہ اسلامی جمہوریہ پاکستان، سفارت خانہ صومالیہ، قاہرہ کی خدمت میں احتراماتِ فائقہ پیش کرتے ہوئے درخواست کرتا ہے کہ منسلکہ پاکستان سفارتی پاسپورٹ نمبر   ۹۸۱۲۷۲۳۶۵ مجریہ   ۳/۵/۱۹۹۲ بحق عزت مآب ایئرکموڈور (ریٹائرڈ) ظفر محمود نامزد سفیر پاکستان برائے صومالیہ ، پر سفارتی ویزا عطا کیا جائے۔
۲۔ سفارت خانہ اسلامی جمہوریہ پاکستان، قاہرہ، اس موقع پر سفارت خانہ صومالیہ ، قاہرہ کے حضور تجدید التفات فائقہ پیش کرتا ہے۔
سفارتی مہر/ مختصر دستخط
سفارت خانہ صومالیہ،
قاہرہ
سفارتی یادداشت
دورانِ ملاقات گفتگو کا خلاصہ:
اہم نکات:
یادداشت پر بالکل دستخط نہیں ہوتے نہ پورے نہ مختصر تاریخ یادداشت درج کی جاتی ہے۔
عموماً ایسی یادداشت کا جواب زبانی دیا جاتا ہے۔
غیر رسمی سفارتی پیغام:
۲۔ ایک غیر رسمی سفارتی پیغام ہے جس میں کسی سمجھوتے، تجویز یا کارروائی کے بارے میں اہم نکات کا خاکہ یا خلاصہ دیا گیا ہو۔ یہ پیغام عام طورپر تحریری ہوتا ہے۔ 
ایسی چیز جو یاد رکھنے میں مدد دے۔
ایسا نوٹ جو یاددہانی کا کام کرے۔
انگلستان میں اس کا استعمال انیسویں صدی کے وسط (۱۸۴۶ء) میں شروع ہوا جبکہ فرانسیسی زبان میں اس اصطلاح کی ابتدا ۱۷۸۷ء میں ہوئی۔
۳۔ جب غیر ملکی سفارت خانے کا کوئی افسرمیزبان وزارت خارجہکے کسی افسر سے ملاقات کے لیے آتا ہے اور جانے سے پہلے کوئی نوٹ کسی تصفیہ طلب یا زیر غور معاملے کے بارے میں یاددہانی کے طور پر چھوڑ جاتا ہے تو اسے سفارتی یادداشت کہا جاتا ہے۔
ایسی یادداشت میں یہ درج ہوتا ہے کہ کون کون سے مسئلے یا امور زیربحث آئے تاکہ یاددہانی ہو جائے اور دفتر خارجہ تیز رفتاری سے ضروری کارروائی کر سکے۔
بین الاقوامی تنظیموں کا معمول:
۴۔ اقوام متحدہ، عالمی تجارتی تنظیم اور دوسری بین الاقوامی تنظیمیں اکثر اپنی تجاویز ’’سفارتی یادداشت‘‘ کی صورت میں تیار کرتی ہیں۔
دو ملکوں کے درمیان غیررسمی رابطہ کا ایک طریقہ:
۵۔ ایک ملک کسی معاملے کے بارے میں اپنی تجاویز تیار کرتا ہے اور غیر رسمی سطح پر دوسرے ملک کو ارسال کرتا ہے۔
اس غیر سرکاری مراسلہ کے مندر جات کے بارے میں متعلقہ ملک کی کوئی قانونی ذمہ داری نہیں ہوتی۔
نمونہ سفارتی یادداشت (انگریزی- اُردو)
سفارتی یادداشت
(تاریخ) ۵/۷/۱۹۹۲
پاکستان اور سینیگال کے بہترین دوطرفہ تعلقات ہیں۔
دو دوست ملکوں کے درمیان تعاون میں مزید اضافہ کے لیے دونوں ملک باہم مل کرکام کر رہے ہیں۔
سینیگالی معیشت کی افزائش میں مدد دینے اور نجی شعبہ میں مؤثر باہمی عمل کی حوصلہ افزائی کے لیے طبی سامان کے ایک بڑے پیدا کار/ برآمد کنندہ ، میسرز میڈیکو ، لاہور ، نے  سینیگالی وزارت صحت کی طرف سے پیش کردہ بین الاقوامی ٹینڈر میں شرکت کی۔ 
میسرز میڈیکو بین الاقوامی تخصیص کا اعلیٰ معیاری سامان بناتا ہے اور اس نے یورپ اور ایشیا کے کئی بین الاقوامی ٹینڈروں میں کامیابی کے ساتھ شرکت کی ہے۔ 
کمپنی نے بہت مسابقتی قیمتیں بتائی ہیں اور برآمدی قرضہ دینے پر بھی موافقانہ غور کے لیے رضامند ہے۔


ڈیمارش/سرکاری حیثیت سے رسمی نمائندگی یا خواہشات کا اظہار
ڈیمارش فرانسیسی لفظ سے اخذ کردہ۔ اس لفظ کا لغوی معنی ہے چال یا چلنے کا انداز۔ سفارتی تعلقات میں یہ لفظ دو معنی میں استعمال ہوتا ہے۔
(الف) لائحہ عمل، عملی اقدام، جوابی اقدام
(ب) ایک حکومت کی طرف سے دوسری حکومت یا بین الحکومتی تنظیم (خاص طور پر سفارتی تعلقات میں) کا کسی موضوع پر سرکاری مؤقف، رائے ،خواہشات کا رسمی اظہار۔ 
۲۔ سفارتی ڈیمارش سفیر یا سفارت خانہ کا کوئی مناسب عہدے دار وزراتِ خارجہ کے کسی مناسب عہدے دار کے حوالے کرتا ہے۔
 اس مراسلہ کے ذریعے عام طور پر غیرملکی حکومت سے کسی پالیسی کی حمایت کرنے کی درخواست کی جاتی ہے۔
کسی مسئلے کے بارے میں معلومات دی جاتی ہیں یا معلومات دینے کی درخواست کی جاتی ہے یا کسی مسئلے پر قائل کرنے کی کوشش کی جاتی ہے۔
غیر ملکی حکومت کی کسی پالیسی پر احتجاج یا اعتراض کرنے کے لیے بھی ڈیمارش استعمال کیا جاتا ہے۔
غیر رسمی طور پر بعض اوقات یہ لفظ بطور فعل بھی مراسلت میں استعمال کیا جاتا ہے۔
۳۔ ڈیمارش اکثر جنگی کارروائیوں سے پہلے یا سفارتی اقدامات تیز کرنے سے پہلے ایک ملک کی طرف سے دوسرے ملک کو اپنے مفادات کے تحفظ کے لیے دیا جاتا ہے۔
ڈیمارش کی مثالیں
جولائی ۱۹۱۴ء میں جنگِ عظیم اوّل کے شروع ہونے سے چند دن پہلے ، آسٹریلیا اور روس نے ڈیمارشوں کا تبادلہ کیا۔
ستمبر۱۹۹۶ء میں جب خفیہ خبر رسانی کی رپورٹوں سے کرد برادری کی سرحد کے ساتھ فوجی اجتماع کا پتہ چلا تو امریکی صدر کلنٹن نے عراقی صدر صدام حسین کو ڈیمارش جاری کیا۔
جب انڈیا نے پاکستان کا ایک فوجی جہاز مارگرایا تو ۳۰ا گست ۱۹۹۹ء کو پاکستان نے انڈیا کو ایک ڈیمارش جاری کیا جس میں مطالبہ کیا گیا کہ حکومت انڈیا پاکستانی جہاز اور اس پر سوار سولہ افراد کے نقصان کا معاوضہ ادا کرے۔
۱۵ ستمبر ۲۰۱۴ء کو ’یورپی یونین‘ اس کی ۲۸ رکن ریاستوں، ریاستہائے متحدہ امریکا، آسٹریلیا، برازیل، اسرائیل، نیوزی لینڈ، میکسیکو اور مناکو کی حکومتوں نے آئس لینڈ کی حکومت کے اس معمول کی مخالفت کا اعلان کیا جو کی مخالفت کا اعلان کیا کہ آئس لینڈ کی حکومت نے ابھی تک وہیل (ایک بڑی مچھلی) کی تجارت، خاص طور پر فن وہیل کے شکار اور بعدازاں فن وہیل کی مصنوعات کی تجارت، کی اجازت دیتی ہے۔
آئس لینڈ میں یورپی یونین کے سفیر، میتھیس برنکمین اور ان کے ساتھ ریاستہائے متحدہ امریکا، فرانس، جرمنی اور مملکتِ متحدہ  (برطانیہ) کے سفارتی نمائندوں نے حکومت آئس لینڈ کو اس بارے میں ایک ڈیمارش حوالے کیا۔
سفیر نے یہ بھی نشان دہی کی کہ آئس لینڈ کے بڑے تجارتی حصہ داروں کے ملکوں میں رائے عامہ وہیل کے بارے میں اس عمل کی بہت مخالف ہے۔ اس بات کی گواہی دنیا بھر میں آئس لینڈ کی اشیاء کے بائیکاٹ کرنے کے لیے کمپنیوں پر عوامی دباؤ سے ظاہر ہے۔
اس دباؤ کا تو ذکر ہی کیا جو ووٹر اور مختلف تنظیمیں، سیاست دانوں پر ڈالتی ہیں اور ان کو ترغیب دیتی ہیں کہ وہ آئس لینڈ کو زیادہ سخت پیغام بھیجیں۔
۱۹۴۶





ء میں قائم شدہ بین الاقوامی وھیلنگ کمیشن جسے عالمی سطح پر وھیل کے تحفظ اور وھیلنگ کے نظم و نسق کی ذمہ داری سپرد کی گئی ہے۔ یہ کمیشن ۸۸ارکان پر مشتمل ہے۔
ڈیمارش کا متن
یورپی یونین ، اس کی رکن ریاستوں اور ریاستہائے متحدہ امریکا، آسٹریلیا، برازیل، اسرائیل، میکسیکو اور نیوزی لینڈ کی حکومتوں کی طر ف سے مشترکہ ڈیمارش 
ہم ، یورپی یونین اور اس کی رکن ریاستیں اور ریاستہائے متحدہ امریکا، آسٹریلیا، برازیل، اسرائیل اور نیوزی لینڈ کی حکومتیں خواہش کرتی ہیں کہ آئس لینڈ کی طرف سے وھیل کی مسلسل اور اضافہ شدہ تجارت، خاص طور پر فنِ وھیل اور وھیل مصنوعات کی بین الاقوامی جاری تجارت، کی سخت مخالف کا اظہار کیجیے۔
ہم حکومت آئس لینڈ کی حوصلہ افزائی کرتے ہیں کہ وہ تجارتی وھیل گیری *پر بین الاقوامی طورپر اتفاق کردہ معطلی کی پابندی کرے اور فن ِاور مِنکے وھیل کوٹا کے جاری رکھنے کے فیصلے کا دوبارہ جائزہ لے۔
ہم وھیل مصنوعات میں آئس لینڈ کی بین الاقوامی تجارت پر اعتراض کرتے ہیں۔
بطور خلاصہ ہم ایک دفعہ پھر آئس لینڈ سے استدعا کرتے ہیں کہ آئی ڈبلیوسی کی عالمی معطلی کا احترام کرے اور اپنی وہیل کی تجارت اور وہیل مصنوعات کی بین الاقوامی تجارت ختم کرے۔
تجارتی وھیل گیری۔ تیل اور ہڈی کی خاطر وھیلوں کا شکار کرنے کاپیشہ یا صنعت۔
مختلف وفاقی دفاتر کے درمیان مستعمل اقسام مراسلت
وفاقی حکومت کی وزارتوں/ ڈویژنوں کے درمیان
دفتری یادداشت، نیم سرکاری مراسلہ، غیر رسمی نوٹ، تظہیر، تار
وزارتوں/ ڈویژنوں سے ملحقہ محکموں اور ماتحت دفاتر کو
خط ،دفتری یادداشت، نیم سرکاری مراسلہ، غیر رسمی نوٹ (جہاں اجازت ہو) تظہیر، تار
وزارتوں/ ڈویژنوں، ملحقہ محکموں اور ان کے ماتحت دفاتر کے درمیان
دفتری یادداشت، نیم سرکاری خط، تظہیر، تار
وزارتوں/ ڈویژنوں سے صوبائی حکومتوں ، نیم سرکاری اور خود مختاروں اداروں کو۔
خط، نیم سرکاری خط، تظہیر،تار۔
وزارتوں سے نجی انجمنوں /پرائیویٹ ایسوسی ایشنوں کو
خط، نیم سرکاری خط، تار۔
وزارتوں سے غیر سرکاری افراد کو 
خط، نیم سرکاری خط، تار، یادداشت (عرضی اور درخواست برائے تقرر کے جواب میں)
وزارت امورخارجہ اور بیرون پاکستان سفارت خانوں کے درمیان
سفارتی خط، نیم سرکاری خط
وزارت امورخارجہ اورپاکستان میں غیر ملکی سفارت خانوں کے درمیان
سفارتی نوٹ، نیم سرکاری خط،سفارتی یادداشت
متفرق فقرات، اصطلاحات اور محاورات
مراسلہ کینفس مضمون میں مستعمل فقرے
میری درخواست ہے کہ مزید رہنمائی کے لیے تمام متعلقین کو مندرجہ بالا فیصلوں سے مطلع کر دیا جائے۔
میں اس مراسلے کے ساتھ معاہدے کے مجوزہ مسودے کی نقل ارسال کر رہا ہوں۔
شکر گزار ہوں گا اگر آپ اسے پڑھ کر جس قدر جلد ممکن ہو اپنی رائے سے مجھے آگاہ فرمائیں۔
براہ کرم اس معاملے پر ذاتی توجہ فرمائی جائے۔
اس دفتر کو مطلع کرتے ہوئے، براہ کرم اس سلسلے میں ضروری کارروائی کیجیے۔
براہ کرم اپنا جواب کم سے کم تاخیر کے ساتھ ارسال کیجیے۔
اس معاملے میں آپ کی آراء کا ابھی تک انتظار ہے۔
 مسل  میں حوالہ شدہ تمام امور
خط کی نقل لف ہے۔
براہ کرم جلد جواب دیں۔
بذریعہ ہٰذا اطلاع دی جاتی ہے۔
بذریعہ ہٰذا تجدید کی جاتی ہے۔
مطلع ہوکر خوشی ہوگی۔
لہٰذا میں تجویز کرتا ہوں۔
اس بارے میں جواب مناسب وقت پر بھیجا جائے گا۔
براہ کرم مطلوبہ معلومات مہیا کی جائیں۔
درخواست ہے کہ براہ کرم ہمارا مراسلہ موصول ہونے کے ایک ہفتے کے اندر جواب دیں۔
براہ کرم اپنا جواب مزید بلا تاخیر ارسال کیجیے۔
مندرجہ ذیل رپورٹیں/ دستاویزات جن کا ذکر آپ نے اپنے محولہ بالا خط میں کیا ہے حسب خواہش ارسال ہیں۔
آپ کے خط میں مذکورہ ملفوفہ جات اس ڈویژن میں وصول نہیں ہوئے ہیں۔
درخواست کی جاتی ہے کہ رپورٹ کے مسودے پر مذکورہ تبصرے کی روشنی میں نظرثانی کی جائے اور مزید ضروری کارروائی کے لیے اس ڈویژن کو ارسال کیا جائے۔
لہٰذا استدعا ہے کہ مجوزہ جائزہ جلد از جلد لیا جائے۔
اس لیے التماس ہے کہ وہ دستاویزات اب فراہم کی جائیں تاکہ یہ وزارت مزید کارروائی کر سکے۔
درخواست ہے کہ اس موضوع پر ہماری اصل مسل جو غیر رسمی کیفیت نمبر  ۷۳ بتاریخ  ۷/۳/۱۹۹۲  کے تحت مالیات ڈویژن کو ارسال کی گئی تھی، جس قدر جلد ممکن ہو ہمیں واپس کی جائے تاکہ ہم اپنے کاغذات مکمل کر سکیں۔
براہ کرم اس مراسلہ بردار/ حامل مراسلہ کے ذریعے رپورٹ فراہم کیجیے۔
یہ مواد اس ماہ کی چار تاریخ تک راقم کو فراہم کیا جائے تاکہ مجموعی ماہانہ کارکردگی رپورٹ تیار کرکے بروقت پیش کی جا سکے۔
براہ کرم مطلوبہ معلومات فوراً فراہم کیجیے۔
شکر گزار ہوں گا اگر آپ اس معاملے میں ذاتی دلچسپی لے کر اس امر کو یقینی بنائیں کہ تمام زیر التوا  معاملات پر مزیدوقت ضائع کیے بغیر کارروائی مکمل ہو سکے۔
شکر گزار ہوں گا اگر آپ طباعت کی تازہ ترین صورت حال سے مطلع کیجیے تاکہ پاکستان الیکشن کمیشن کو اس کے مطابق اطلاع دی جا سکے۔
استدعا ہے کہ تمام متعلقہ ملازمین کو سابقہ اور موجودہ ہدایات سے آگاہ کر دیا جائے کہ وہ پوری توجہ سے ان کی تعمیل کیجیے۔
آئندہ ان ہدایات پر پوری طرح عمل کیا جائے۔
آئندہ ان ہدایات کی سختی سے پابندی کی جائے۔
احکامات کی فوری تعمیل ضروری ہے۔
براہ کرم عملہ کو براہ راست مطلع کیا جائے کہ ان نقائص کو رفع کرنے کے لیے جن کی انھوں نے نشان دہی کی تھی آپ نے کیا کارروائی فرمائی ہے اور اس کے ساتھ ہی مشرح رپورٹ کی ایک نقل  منسٹری کو برائے اطلاع ارسال کی جائے۔
اس ضمن میں آپ کی توجہ آڈٹ( محاسبی) نوٹ کے پیرا ۔ ۵ کی طرف، جو گزشتہ محاسبی نوٹ سے متعلق ہے، خاص طور سے مبذول کرائی جاتی ہے۔
جن نقائص کی نشاندہی کی گئی ہے، براہ کرم انھیں جلد رفع کرنے پر توجہ دیں۔
مزید تفصیلات منسلکہ دستاویزات میں درج ہیں۔
مزید نقول لف ہیں۔
مزید احکامات بھیجے جائیں گے۔
مزید فیصلہ حاصل کرنے کے لیے براہ کرم اپنا اثر و رسوخ استعمال کیجیے۔
بذریعہ ہٰذا اطلاع دی جاتی ہے۔
اپنے ڈویژن میں کام کرنے والے افسران جریدہ کے کوائف جلد از جلد فراہم کیجیے۔
وزارت مالیات کی دفتری یادداشت نمبر  ۷/۸/۷۲  مؤرخہ ۳/۶/۱۹۹۲  میں مشمولہ ہدایات کی تنسیخ کرتے ہوئے صدر مملکت نے اب فیصلہ کیا ہے کہ آئندہ مالیاتی سال سے یہ سکیم جاری ہوگی۔ 
اس وزارت میں اس معاملہ پر غور کیا گیا ہے اور یہ فیصلہ کیا گیا ہے کہ 
معاملے کا مزید جائزہ لیا گیا ہے اور فیصلہ کیا گیا ہے کہ ایک مناسب حکمت عملی اختیار کی جائے۔
اس امر کی تاکید کی جاتی ہے کہ تمام دعاوی (مطالبات) مندرجہ بالا تاریخ سے پہلے مکمل کر لیے جائیں جس کے بعد اس بارے میں کوئی دعویٰ (مطالبہ) قبول نہیں کیا جائے گا اور آخری تاریخ کسی بھی صورت میں مزید نہیں بڑھائی جائے گی۔
وزارتوں اور محکموں کی توجہ حکومت کے مذکورہ بالا فیصلے کی طرف مبذول کرائی جاتی ہے اس درخواست کے ساتھ کہ وہ اس معاملے میں ضروری کارروائی کیجیے۔
یہ وضاحت کی جاتی ہے کہ اس سلسلے میں حکومت کی ضروری منظوری متعلقہ وزارت/ ڈویژن کے سربراہ کی طرف سے دی جائے گی۔
اس معاملے پر اس وزارت میں مزید غور کیا گیا ہے اور فیصلہ کیا گیا ہے کہ ایسے معاملات میں وزرا کو ذاتی تکلیف نہ دی جائے اور انتظامی وزارتیں سربراہ وزارت کی سطح پر ان معاملات کو طے کیجیے۔
ایسی مثالیں اس ڈویژن کے علم میں آئی ہیں کہ اس ڈویژن کی دفتری یادداشت نمبر ۷/۸/۷۲   بتاریخ  ۲/۷/۱۹۹۲  میں مشمولہ واضح امتناعی احکامات کے باوجود، جن کی وضاحت اسی ڈویژن کی دفتری یادداشت نمبر ۷/۸/۷۲تاریخ   ۲/۷/۱۹۹۲میں گئی ہے، کچھ خود مختار/ نیم خود مختار اداروں کے افسران  کو
اس لیے تاکید کی جاتی ہے کہ
یہ وضاحت کی جاتی ہے کہ ایسے معاملات بھی مذکورہ احکامات کے تحت آتے ہیں۔
وزارتوں/ ڈویژنوں سے یہ بھی درخواست ہے کہ اس امرکی فوری تصدیق کیجیے کہ اس ڈویژن کی محولہ بالا دفتری یادداشت مؤرخہ ۲/۳/۱۹۹۱ میں کی گئی درخواست کے مطابق مذکورہ بالا قواعد میں آیا اب تک ترمیم کی جا چکی ہے۔
وزارتوں/ ڈویژنوں سے درخواست ہے کہ پیرا جات ۵۔۶ بالا پر فوری کارروائی کیجیے۔
ادارے کے نظرثانی شدہ مسودے پر مندرجہ ذیل مزید تجاویز پیش کی جاتی ہیں۔
حکومت کے علم میں یہ بات لائی گئی ہے کہ 
یہ احکامات پوری طرح غور سے نافذ العمل ہوں گے اور ان کا اطلاق ان تمام سول وفاقی ملازمین پر ہوگا جن پر بنیادی اور ضمنی قواعد کا مجموعی طور پر اطلاق ہوتا ہے۔
یہ مزید فیصلہ کیا گیا ہے کہ 
یہ فیصلہ بھی کیا گیا ہے کہ 
ان معاملات پر پوری طرح غور کرکے حکومت پاکستان نے فیصلہ کیا ہے کہ 
اس وزارت کے علم میں یہ بات لائی گئی ہے کہ اس شرط کی عموماً تعمیل نہیں کی جاتی۔
میں شکر گزار ہوں گا کہ آپ یہ وضاحت مع نظرثانی شدہ احکام، اگر کوئی ہوں، کی ایک نقل ہمیں جتنا جلد ممکن ہو فراہم کیجیے۔
قواعد کار سے متعلق کابینہ ڈویژن کی وقتاً فوقتاً جاری کردہ عمومی ہدایات کی فراہمی کے لیے ، براہ کرم اس دفتر کو بھی اپنی فہرست ڈاک میں شامل کیجیے۔
لہٰذا وزارتوں/ ڈویژنوں سے درخواست ہے کہ جہاں ضرورت ہو ترمیم شدہ طریق کار استعمال کیجیے۔
درخواست ہے کہ ہدایات سیکریٹریٹ میں ترمیم بالا تمام ملحقہ محکموں، ماتحت دفاتر وغیرہ کے علم میں لائیں۔
تمام وزارتوں/ ڈویژنوں سے درخواست ہے کہ اس ڈویژن کو ہر سال یکم جنوری، یکم اپریل، یکم جولائی اور یکم اکتوبر کوسہ ماہی گوشوارے ارسال کیجیے۔
تمام وزارتوں / ڈویژنوں سے درخواست ہے کہ وہ اپنے ملحقہ محکموں، ماتحت  دفاتر، خود مختاراداروں وغیرہ کو مطلع کیجیے اور مذکورہ بالا پیرا۔ ۸ میں درج طریق کار کی تعمیل کو یقینی بنائیں۔
ملفوف مرسومہ (پروفارما) کے ذریعے مشورہ طلب کیا جائے۔
پریس کو طباعت کے لیے ہر جریدی اعلان ارسال کرنے سے قبل تمام وزارتیں/ ڈویژن/ محکمہ جات وغیرہ مندرجہ ذیل نکات کی پڑتا ل کیجیے۔
وزارتوں/ ڈویژنوں سے درخواست ہے کہ وہ اپنے ملحقہ محکموں اور ماتحت دفاتر کو اسی طرح کی ہدایات جاری کیجیے۔
درخواست ہے کہ ان فیصلوں پر عمل درآمد کرنے کے لیے اقدامات کیے جائیں اور اس سلسلے میں جاری شدہ احکامات کی نقل/ نقول جتنا جلد ممکن ہو اس ڈویژن کو ارسال کیجیے۔
تمام وزارتوں / ڈویژنوں سے درخواست ہے کہ مذکورہ بالا تبدیلی پر توجہ کیجیے/ ملاحظہ کیجیے اور مذکورہ بالا پیرا۔ ۴ میں محولہ اس وزارت کی دفتری یادداشت کے تحت جاری شدہ ہدایات میں ضروری ترمیم کیجیے۔
درخواست ہے کہ اس میں طلب کردہ ضروری معلومات اس ڈویژن کو جلد از جلد فراہم کیجیے۔
بنیادی قواعد کے قاعدہ ۴۴ کے تحت عطا شدہ اختیارات بروئے کار لاتے ہوئے صدر مملکت نے حکم دیا ہے  کہ ضمنی قواعد میں درج ذیل مزید ترامیم کی جائیں گی یعنی :
مسودہ رپورٹ کی بعض تجاویز/ متبادلات پر ہمارا تبصرہ حسب ِذیل ہے۔
اس سلسلے میں اس دفتر کے اسی نمبر کے خط مؤرخہ ۳/۳/۱۹۹۱  کی طرف توجہ مبذول کرائی جاتی ہے۔
آپ کے ملاحظہ کے لیے متعلقہ اقتباس لف ہے۔
مجھے امید ہے کہ یہ آپ کے لیے کسی قدر معاون/ مفید ہوگا۔
مواصلات ڈویژن سے موصول شدہ تجاویزکا اس ڈویژن میں پالیسی رہنما اُصولوں کی روشنی میں جائزہ لیا گیا۔
اس سلسلے میں یہ ڈویژن مندرجہ ذیل نتائج پر پہنچا ہے۔
اس ڈویژن کے نتائج تحقیقات مندرجہ ذیل ہیں۔
عرض ہے کہ یہ معاملہ حکومت پاکستان کے زیرغور ہے۔
جونہی کوئی فیصلہ ہوا اس کی اطلاع آپ کو دے دی جائے گی۔

لہٰذا انتظامی خدمات ڈویژن سے درخواست ہے کہ وہ اس امر کی تصدیق کرے کہ آیا اسے افسر صیغہ کی ایک اسامی وضع کرنے کی تجویز سے اتفاق ہے۔
یہ ایک اچھا خیال ہے۔
اس ڈویژن میں اس پر مزید غور اس وقت کیا جا ئے گا جب آخریرپورٹ زیربحث آئے گی۔
یہ نیچے دوبارہ تحریر کیا جاتا ہے اور براہ کرم تمام متعلقہ افراد کو اس کی اطلاع دے دی جائے۔
درخواست ہے کہ اس ڈویژن کی طرف سے طلب کردہ وضاحت جلد بھیجی جائے۔
فوری جواب کی درخواست ہے۔
داخلہ ڈویژن سے موصولہ تجاویز کا اس ڈویژن میں متعلقہ قواعد و ضوابط کی روشنی میں جائزہ لیا گیا۔ اس ڈویژن کے فیصلے درج ذیل ہیں۔
میں یہ اہم نکات آپ کے علم میں اس وقت لانا چاہتا ہوں تاکہ بروقت فیصلہ کیا جا سکے۔
پاکستان پرنٹنگ پریس، لاڑکانہ کا خط مؤرخہ ۲/۱۲/۱۹۹۳ جو مبینہ طور پر محولہ بالا نیم سرکاری خط کے ساتھ لف کیا گیا تھا، موصول نہیں ہوا۔ براہِ کرم یہ خط فراہم کیجیے تاکہ ہم اس پر مزید کارروائی کر سکیں۔
استدعا ہے کہ جناب . سیکرٹری کو ۱۹۹۱  سے  ۱۹۹۵تک ملازمت میں برقرار رکھنے کے لیے حکومت کی منظوری دی جائے۔
شکر گزار ہوں گا اگرآپ اس معاملے میں ذاتی دلچسپی لے کر بغیر مزید تاخیر اس کا تصفیہ کرا دیں۔
مطلوبہ تفصیلات مناسب وقت پر فراہم کی جائیں گی۔
فیصلہ کیا گیا ہے کہ ایسے معاملات کو حسبِ ذیل طریقے سے باضابطہ/ منضبط کیا جائے گا۔
تاہم اس امر کی نشاندہی کی جاتی ہے کہ 
محولہ بالا دفتری یادداشت نمبر ۸/۹/۷۲ مؤرخہ کی ایک نقل برائے فوری حوالہ لف ہے۔

نمونہ نامزدگی فارم لف ہے۔
اس معاملے میں جاری شدہ احکامات کی ایک نقل اس وزارت کو تظہیر کی جائے۔
آپ کی تجاویز پر بہت احتیاط سے غور کے بعد فیصلہ کیا گیا ہے کہ 
جیسا کہ ہمارے گزشتہ خط میں وضاحت کی
جیسا کہ ہمارے سابقہ خط میں بیان کیا
چونکہ ہمیں آپ کی طرف سے کوئی جواب موصول نہیں ہوا،
اگر آپ اس معاملہ پر اپنی فوری توجہ دیں۔
کسی بھی صورت میں اس کا جواب باعث تحسین ہوگا۔
ہم اس نتیجے پر پہنچے ہیں کہ
ہم نے اسے ناممکن پایا۔
میں اسے ذاتی عنایت سمجھوں گا۔
مجھے پُرخلوص امید ہے کہ آپ اس موضوع کی طرف سرگرمی سے غورفرمائیں گے۔
مراسلہ جاری کرنے کا اختیار
یہ منظوری مالیات ڈویژن کی موافقت سے جاری کی جا رہی ہے۔
یہ مراسلہ نائب مشیر مالیات کی موافقت بذریعہ غیر رسمی کیفیت نمبر  ۷۲ مؤرخہ ۶/۴/۱۹۹۱ سے جاری کیا جا رہا ہے۔
یہ مراسلہ سیکریٹری کی منظوری سے جاری کیا جا رہا ہے۔
سیکرٹری نے یہ اسامیاں اشتہار ............ میں تفویض شدہ اختیارات کی رو سے وضع کی ہیں۔
یہ مراسلہ وزارت خارجہ کی موافقت سے جاری کیا گیا ہے۔
ان احکامات کے اجرا سے پہلے کمپٹرولر (حسابات) اور آڈیٹر جنرل پاکستان سے مشورہ کیا گیا ہے۔
ترمیم/ تنسیخ مراسلہ
اس ڈویژن کے گردشی/سرکلر خط نمبر  ۷/۸/۷۲ مؤرخہ  ۶/۳/۱۹۹۱ میں بہ ترمیم جزوی گزارش ہے کہ 
اس وزارت کے اسی نمبر کے خط مؤرخہ  ۶/۳/۱۹۹۱    کی جزوی تنسیخ کرتے ہوئے، گزارش ہے کہ  
اس محکمے کی اسی نمبر کی یادداشت  مؤرخہ ۵/۹/۱۹۹۱کی تنسیخ کرتے ہوئے، گزارش ہے کہ
اس وزارت کی دفتری یادداشت نمبر  ۷/۸/۷۲ مؤرخہ  ۷/۹/۱۹۹۱ بہ موضوع بالا کی جزوی ترمیم میں، حکومت پاکستان نے فیصلہ کیا ہے کہ 
دفتری یادداشت نمبر  ۶/۸/۷۲ مؤرخہ ۶/۱۲/۱۹۹۱ کے ذریعے جاری شدہ ہدایات کی جزوی ترمیم میں، اب یہ فیصلہ کیا گیا ہے کہ 
اس موضوع پر سابقہ احکام کی تنسیخ کے ساتھ، حسبِ ہدایت صدرمملکت کی منظوری ارسالِ خدمت ہے۔
اس موضوع پر تمام گزشتہ احکام کو منسوخ کرتے ہوئے حسبِ ہدایت صدرمملکت کی منظوری ارسالِ خدمت ہے۔
اسی نمبر کی گزشتہ دفتری یادداشت کی تنسیخ کرتے ہوئے حسبِ ہدایت صدرمملکت کی منظوری ارسال خدمت ہے۔
موضوع بالا پر قرار داد نمبر ........... مؤرخہ ۴/۲۵/۱۹۹۱  کے تحت جس مجلس حاکمہ کی تشکیل کا اعلان کیا گیا تھا، اس کی تنسیخ کرتے ہوئے، مندرجہ ذیل قرار داد جاری کی جاتی ہے۔
مذکورہ بالا موضوع پر اس ڈویژن کی عمومی گشتی دفتری یادداشت نمبر  ۶/۷/۷۲  مؤرخہ ۷/۸/۱۹۹۱. کی تنسیخ کرتے ہوئے راقم کو یہ کہنے کی ہدایت کی گئی ہے کہ
اس وزارت کی دفتری یادداشت نمبر ۷۲........  مؤرخہ  ۵/۶/۱۹۹۱ میں مشمولہ احکامات کی تنسیخ میں راقم کو یہ کہنے کی ہدایت کی گئی ہے۔
یہ احکامات اس وزارت کی دفتری یادداشت نمبر ۷۲ مؤرخہ  ۷/۹/۱۹۹۱  میں جاری شدہ احکامات کو بھی منسوخ کرتے ہیں۔
یہ اعلان اس ڈویژن کے اسی نمبر کے اعلان مؤرخہ  ۵/۲۶/۱۹۹۱ کو منسوخ کرتا ہے۔
ایڈیشنل سیکریٹری انچارج نے حکم دیا ہے کہ دفتری حکم نامہ نمبر ۹/۸/۷۲ مؤرخہ ۹/۲۶/۱۹۹۱ میں مندرجہ ذیل ترامیم / اضافے کیے جائیں۔
اس موضوع پر گزشتہ تمام احکامات کی تنسیخ کرتے ہوئے، یہ عرض ہے کہ
اس موضوع پر پہلا حکم نامہ مؤرخہ ۸/۸/۱۹۹۱ بذریعہ ہٰذا (اس کے ذریعے) منسوخ کیا جاتا ہے۔
اس موضوع پر موجودہ قواعد اور عمومی احکامات پیرا جات بالا میں بیان کردہ حد تک ترمیم شدہ سمجھے جائیں گے۔
حسب ہدایت عرض ہے کہ اس وزارت کی دفتری یادداشت نمبر۸/۳۔۷۲مؤرخہ  ۸/۲۷/۱۹۹۱ میں جاری شدہ احکامات بذریعہ ہذا واپس لیے جاتے ہیں۔
قانون شہادت ۱۸۷۲ء (ایکٹ ۱ بابت ۱۸۷۲ء) بذریعہ تحریر ہٰذا منسوخ کیا جاتا ہے۔
 فیصلہ کیا گیا ہے کہ قواعد کے موجودہ نرخوں پر نظرثانی کی جائے۔
لہٰذا متعلقہ قواعد میں ترمیم کی جا رہی ہے۔
لہٰذا اس دفتری یادداشت نمبر  ۶/۷/۷۲ مؤرخہ  ۶/۸/۱۹۹۱ کے پیرا ۳ کو ترمیم شدہ سمجھا جائے گا۔
موجودہ عنوان کو حسبِ ذیل سے بدل دیا جائے گا۔

جدول بعنوان ’’عدم اعتراض ‘‘ کا کالم (۵) حذف ہوگا۔
...........  کی محولہ بالا دفتری یادداشت میں مقررہ دوسری شرائط بدستور قابل اطلاق رہیں گی۔
یہ حکم نامہ اس موضوع پر گزشتہ تمام احکام کی تنسیخ کرے گا۔
تاریخ نفاذ احکامات
یہ نظرثانی تاریخ نفاذ سے نافذ العمل ہوگی۔
یہ اعلان  مئی سے نافذالعمل سمجھا جائے گا۔
یہ احکامات، اس دفتری یادداشت کی تاریخ اجرا سے مؤثر ہوں گے۔
اس ترمیم کو مئی   سے نافذ العمل سمجھا جائے گا۔
یہ احکامات  مقرہ تاریخ  سے نافذ العمل سمجھے جائیں گے اور تاحکم ثانی نافذ رہیں گے۔
یہ احکامات تاریخ اجرا سے مؤثر ہوں گے۔
 یہ احکامات اس دفتری یادداشت کی تاریخ اجرا سے نافذ العمل ہوں گے۔
یہ احکامات تاریخ اجرا سے نافذ ہوں گے۔
ترمیم بالا فوری طور پر نافذ ہوگی۔
یہ ترامیم جون سے نافذ ہوں گی۔
یہ احکامات فوری طور پر نافذ العمل ہوں گے۔


درخواست برائے رسید وصولی
براہ کرم رسید بھیجیں۔

براہ کرم رسید لے کر حوالے کیجیے۔
براہ کرم اس مراسلے کی وصولی کی اطلاع دیجیے۔
رسید وصولی
منصوبہ  کے بارے میں  سیکرٹری کے نام آپ کے خط نمبر  ۷/۸/۷۲ مؤرخہ ۲۷/۵/۱۹۹۱ کی رسید حسب ایما بھیج رہا ہوں۔
مجھے آپ کاخط نمبر  ۶/۷/۷۲  مؤرخہ  ۵/۹/۱۹۹۱ بابت  موصول ہوا۔
موضوع بالا پر، سیکریٹری عملہ ڈویژن کے نام، آپ کے خط مؤرخہ ۵/۲/۱۹۹۱ کے لیے مجھے آپ کا شکریہ ادا کرنا چاہیے۔
آپ کے خط مؤرخہ ۲/۹/۱۹۹۱ کا شکریہ۔
آپ کے خط مؤرخہ  ۷/۸/۱۹۹۱  ارسال کرنے کا شکریہ۔
بدھ  کو منعقدہ اجلاس کی روداد کی نقل مجھے ارسال کرنے پر میں آپ کا شکر گزار ہوں۔
آپ کے خط مؤرخہ   ۶/۹/۱۹۹۱  بنام سیکرٹری کی ایک نقل مجھے ارسال کرنے پر آپ کا شکریہ۔
مجھے خوشی ہے کہ آپ کے خط مؤرخہ ۳/۲/۱۹۹۱  کی رسید ارسال کر رہا ہوں۔
میں آپ کے خط مؤرخہ ۵/۹/۱۹۹۱ کا شکریہ ادا کرنا چاہتا ہوں۔
میں آپ کے خط مؤرخہ ۳/۸/۱۹۹۱کے وصول ہونے کی اطلاع دینے کا شرف حاصل کرتا ہوں۔
میں آپ کے خط نمبر  ۵/۸/۷۲مؤرخہ   ۴/۸/۱۹۹۱.کے ساتھ موصول شدہ اعزازی نسخہ کے وصول ہونے کی شکریہ کے ساتھ اطلاع دیتا ہوں۔
موضوع بالا پر آپ کے خط نمبر  ۷۲مؤرخہ ۳/۶/۱۹۹۱ کے لیے آپ کا شکر گزار ہوں۔
آپ کا فراہم کردہ اقتباس میرا مقصد پورا کرے گا۔
مراسلات کے اضافی حصے
منسلک کرنا (کاغذات)
منسلک کرنا
ملحق کرنا
لف کرنا
منسلک
منسلک	
ملحق
ملفوف۔لف
ضمیمہ
منسلکہ
ضمیمہ
ملفوفہ
کیفیت نویسی/ مراسلت میں مستعمل مخصوص الفاظ و فقرات
منجانب۔ از/ بخدمت
ورق کی دوسری طرف سے
پچھلے صفحے سے
نیچے از صفحہ ماقبل
اطلاع ہوئی
مندرجہ بالا
مندرجہ ذیل
درج کیا (بطور یادداشت)
اطلاع کے بعد واپس کیا۔
اطلاع پائی، واپس ارسال ہے۔
ملاحظہ کیا، واپس ارسال ہے۔
آئندہ حوالے کے لیے ملحوظ رہے گا۔ 
آئندہ حوالے کے لیے ملاحظہ کیا۔
تعمیل کے لیے ملاحظہ کیا۔
مندرجہ پشت
اورآگے۔ 
آئندہ۔ 
آگے کی طرف
اصل نسخہ نشانیہ ’’الف‘‘ پر
بیرونی
صفحہ سابقہ
براہ مہربانی ورق اُلٹیے
سابق نوٹ
گزشتہ نوٹ
سابقہ کاغذات
بذریعہ حاملِ ہٰذا
دستخط کیا، مہر لگائی اور حوالے کیا
بہ ثبت دستخط و مہرحوالے کیا گیا
دستخط کیے گئے، مہر لگائی گئی اور حوالے کیا گیا۔
ملاحظہ ہو
ملاحظہ کیجیے
دیکھیے
رجوع کیجیے (بطور حوالہ)
بذریعہ
نیچے ملاحظہ ہو
ملاحظہ ہو پس وررق
اوپر ملاحظہ ہو
بتفصیل ذیل
یعنی
جس کی تفصیل یہ ہے
مرادیہ ہے کہ
بتفصیل ذیل
یعنی
جس کی تفصیل یہ ہے
مرادیہ ہے کہ
جبکہ
ہرگاہ کہ
حالانکہ
حقیقت یہ ہے کہ 
جبکہ درحقیقت
حقائق
القابات
جناب عالی،
جناب والا،
جناب،
محترم،
جناب عالیہ،
محترم جناب،
مکری
مکرمی جناب
صاحبان
عزت مآب
فضیلت مآب
اعلیٰ حضرت
والا حضرت
عالی جاہ
اعلیٰ حضرت
والا حضرت
عالی جاہ
عالیہ حضرت
عالیہ حضرت
صاحب ذی وقار
صاحب الجلال
صاحب جاہ و جلال
جہاں پناہ
صاحبہ ذی وقار
صاحبتہ الجلالہ
قابل احترام
عالی وقار
عزت مآب
والاشان
افضل الاحترام
تقدس مآب
صاحب
جناب
بیگم

حضور سفارت
حضور وزارت
عمومی لیبل 
نئی رسید
تازہ رسید
کاغذ زیر غور
منسلک مسل
منسلک فائل
مسودہ برائے منظوری
برائے دستخط
مسودہ خلاصہ برائے صدرِ مملکت
مسودہ خلاصہ برائے وزیراعظم
خلاصہ برائے صدر مملکت
خلاصہ برائے وزیراعظم
خلاصہ برائے وزیر
بریف برائے وزیر
جامع نوٹ
جامع بالذات نوٹ
خود وضاحتی نوٹ
پارلیمانی لیبل
سوال اسمبلی
سوال سینیٹ
مواد برائے ضمنی سوالات
تحریک التوا
1تحریک تخفیف۔ کٹوتی تحریک
تحریک استحقاق
قرارداد
ترجیحی لیبل
رہائش گاہ
استعمال:
فوری اہمیت کے حامل معاملات جنھیں دفتری اوقات کے بعد افسر کی رہائش گاہ پر بھیجا جائے۔
ہنگامی صورت حال کے علاوہ ، کوئی فائل یا کاغذات وزیروں یا افسروں کے گھروں پر رات گیارہ سے لے کر صبح سات بجے کے دوران نہیں بھیجنے چاہئیں۔
تاہم اس وقت کے دوران، ڈیوٹی سائیفر افسر، وزارتِ امورِ خارجہ ، فوری نوعیت کا حامل خفیہ تار (سائیفر ٹیلی گرام)، متعلقہ وزیر یا افسر کے گھر بھیج سکتا ہے۔
خفیہ تار ارسال کرنے سے پہلے، ڈیوٹی سائیفر افسر متعلقہ وزیر یا افسر کی گھر پر دستیابی کی تصدیق کرے گا تاکہ وہ وزیر یا افسر یہ خفیہ تار وصول کر سکے۔
فوری
استعمال: فوری توجہ کے حامل معاملات جنھیں ۲۴ گھنٹے کے اندر نمٹایا جائے۔ 
ترجیح
استعمال: یہ لیبل ان معاملات پر لگایا جاتا ہے جو تین دن کے اندر نمٹائے جانے چاہئیں۔
نوٹ: رہائش گاہ اور ترجیحی لیبل غیر ضروری طور پر  استعمال نہیں کرنے چاہئیں۔
حفاظتی لیبل (برائے قسم بند مواد)
انتہائی خفیہ
بے حد خفیہ
خفیہ
بہ صیغہ راز
محدود
نوٹ: جن رسیدوں، مراسلوں ، لفافوں، کاغذات اور دستاویزات پر نہایت خفیہ، خفیہ یا بہ صیغہ راز کی نشان دہی کی گئی ہو، ان کی نگہداشت کابینہ ڈویژن کی جاری کردہ ہدایات کے مطابق کی جاتی ہے۔ 
یہ ہدایات کابینہ ڈویژن کی کتاب’’حکومتی محکموں میں قسم بند معاملات کی سلامتی‘‘ میں درج کی گئی ہیں۔
وصولی، تقسیم اور ترسیل
مرکزی رجسٹری
ہروزارت، ڈویژن اور سرکاری دفتر میں، ایک مرکزی مقام پر،ڈاک وصول کرنے کا سیکشن (صیغہ) جس کی دو بنیادی ذمہ دار یاں ہیں
(الف) تازہ ڈاک کی وصولی و تقسیم؛
(ب) بیرونی ڈاک کی ترسیل۔
۲۔ جن لفافوں پر مکتوب الیہ افسر کا نام لکھا ہوا ہو، ایسے لفافے کھولے بغیر، متعلقہ افسروں کو بھجوائے جاتے ہیں۔
۳۔ جن لفافوں پر مکتوب الیہ افسر کا نام نہ لکھا ہو بلکہ وزارت، ڈویژن یا دفتر کا نام لکھا ہو، ایسے لفافوں کو کھولا جاتا ہے اور موضوع مراسلہ کے مطابق متعلقہ سیکشن کو وہ مراسلہ یا دستاویز بھیج دی جاتی ہے۔
۴۔ موضوع مراسلہ سے متعلق سیکشن معلوم کرنے کے لیے، مرکزی رجسٹری میں وزارت/ ڈویژن/ سرکاری دفتر کی طرف سے جاری کردہ تعین موضوعات کی تازہ ترین فہرست دستیاب ہونی چاہیے۔
قسم بند مواد
(۲) بذریعہ ڈاک ارسال کیے جانے والے قسم بند مواد کے لیے دو لفافے استعمال کیے جائیں۔
اندرونی لفافے میں ایک رسید موجود ہو جس پر وصول کنندہ دستخط کرے اور واپس کر دے۔
(۳) جب کسی دفتر میں قسم بند مواد وصول ہو تو اس کا اندراج فوری طور پر ڈائری میں کیا جائے۔ 
قسم بند مواد (نہایت خفیہ، خفیہ اور قابلِ جواب دہی مواد) کے لیے علیحدہ ڈائری رجسٹر استعمال کیا جائے۔
(۴) وصول کنندہ محکمے / دفتر میں قسم بند مواد کی مابعد منتقلی کا تفصیلی ریکارڈ رکھا جائے تاکہ کسی بھی وقت اس کے موجود ہونے کی صحیح جگہ معلوم کی جا سکے۔
(۵) قسم بند مواد کی منتقلی ہمیشہ رسید کے ذریعے ہونی چاہیے ، خواہ یہ منتقلی ماتحت سے اعلیٰ افسر کی طرف ہو یا اس کے برعکس ہو۔
اصطلاحات ترسیل
فوری
بذریعہ ہرکارہ خاص قاصد
بذریعہ خصوصی قاصد
بذریعہ سفارتی بیگ
بذریعہ ڈاک
عام ڈاک
ڈاک کا پتہ
رہائشی پتہ
کفایتی پرچی
لفافہ
لفافہ
صاف کاپی
دفتری کاپی
جاری کیا
مہر
مقامی ترسیل
غیر ملکی ترسیل
ملفوفہ
خلاصہ نویسی
خلاصہ
خلاصہ سے مراد کسی مخصوص موضوع پر ایک ایسی مختصر اور جامع دستاویز ہے جس میں غیر ضروری جزئیات اور تفصیلات موجودنہ ہوں اور خلاصہ پڑھ کر حکام بالا ضخیم ریکارڈ اور کئی حصوں پر مشتمل فائل کا مطالعہ کرنے کی بجائے ، معاملے کے حقائق اور متعلقہ ڈویژنوں یا محکموں کے نقطۂ ہائے نظر سے واقف  ہوجائیں۔
یہ بھی معلوم ہوجائے کہ مسئلے کے ممکنہ حل کیا ہیں اور ان میں سے کون سا حل کیوں دوسرے سے بہتر ہیں ۔
سرکاری دفاتر میں مختلف مقاصد کے لیے خلاصے تیار کیے جاتے ہیں۔
ہر قسم کا خلاصہ تحریر کرنے کے لیے قواعد کار ۱۹۷۳ء (۱) اور ہدایات سیکریٹریٹ (۲) میں ہدایات موجود ہیں۔ 
بعض امور کے بارے میں ان ہدایات کی وضاحت کے لیے کابینہ ڈویژن اور عملہ ڈویژن نے مزید احکام بھی جاری کیے ہیں۔
خلاصہ نگاری کا طریق کار
(۱) خلاصہ تیار کرنے والی وزارت یا ڈویژن کا نام، مثلاً؛
حکومت پاکستان
کابینہ سیکریٹریٹ
عملہ ڈویژن
(۲) جس حاکم اعلیٰ کے لیے خلاصہ تیار کیا جائے، اس کی نشان دہی کی جائے مثلاً خلاصہ برائے کابینہ، خلاصہ برائے صدر مملکت، خلاصہ برائے وزیر اعظم وغیرہ۔ 
اگر کسی پیچیدہ اور پرانے معاملہ کا خلاصہ تیار کرنا ہوتو صرف ’’خلاصہ‘‘ تحریر کر دیا جائے۔
(۳) موضوع کا خلاصہ جامع اور واضح طور پر بیان کیا جائے۔
(۴) خلاصہ کے پیراگرافوں کو ترتیب وار نمبر دیئے جائیں۔
خلاصہ برائے کابینہ تیار کرنے کا طریق کار
(۲) تجویز کردہ قانون سازی کے معاملہ میں ، جس میں اصولی طور پر کابینہ کی منظوری مطلوب ہو، خلاصہ میں ایسے اہم امور واضح طور پر بیان کیے جائیں گے جن پر قانون سازی کرنی ہو۔
(۳) خلاصہ حتی الامکان مکمل اور دو طبع شدہ صفحات سے زائد نہ ہو اور اس کے ساتھ صرف ایسے متعلقہ کاغذات بطور ضمیمہ شامل ہوں جو معاملے کے صحیح ادراک کے لیے ضروری ہوں۔
کابینہ سیکریٹری خلاصہ کی نقول کی تعداد کا تعین کرے گا۔
(۴) اگر معاملہ ایک سے زائد ڈویژنوں سے متعلق ہوتو جب تک تمام متعلقہ ڈویژن اس پر غور نہ کرلیں خلاصہ کابینہ ڈویژن کو پیش نہیں کیا جائے گا۔
ان ڈویژنوں میں اختلاف رائے کی صورت میں اختلافی نکات خلاصہ میں واضح طور پر بیان کیے جائیں گے۔ 
جس کی ایک نقل کابینہ ڈویژن کو خلاصہ کی ترسیل کے ساتھ پیش کنندہ ڈویژن کی طرف سے دوسرے متعلقہ ڈویژنوں کو ارسال کی جائے گی۔
(۵) تمام مسودات قانون، ہنگامی قوانین یا احکامات وزارت قانون، انصاف اور پارلیمانی امور ڈویژن سے جانچ پڑتال کے بعد کابینہ کو پیش کیے جائیں گے۔ اور اس ڈویژن سے مشاورت کے بغیر ان میں کسی قسم کی تبدیلی نہیں کی جائے گی۔
(۶) اگر خلاصہ میں یہ تجویز ہو کہ غیر ملکی حکومت سے کسی معاملے پر گفت و شنید کا آغاز کیا جائے یا کوئی معاہدہ کیا جائے تو کابینہ ڈویژن کو خلاصہ ارسال کرنے سے پہلے وزارت خارجہ سے مشورہ لیا جائے اور مشورے کے بعد خلاصہ میں بیان کیا جائے کہ وزارت خارجہ کو اس تجویز سے اتفاق ہے۔
(۷) اگر خلاصہ میں ایسا معاملہ ہو جس کا کوئی پہلو مالیاتی ہوتو وزارت مالیات کی رائے حاصل کرنا ضروری ہے اور کابینہ ڈویژن کو ارسال کیے جانے والے خلاصہ میں اس رائے کا بیان ضروری ہے۔
خلاصہ برائے صدر مملکت تیار کرنے کا طریق کار
خلاصہ برائے وزیراعظم تیار کرنے کا طریق کار
جب صدر مملکت یا وزیر اعظم کی خدمت میں کوئی معاملہ پیش کرنا ہو تو مندرجہ ذیل نکات پیش نظر رکھے جائیں:
(۲) خلاصہ میں انچارج وزیر کی خصوصی سفارشات شامل ہوں گی۔ 
(۳) جہاں مناسب ہو مراسلہ کا مسودہ ساتھ ارسال کیا جائے گا۔
(۴) خلاصہ پر سیکریٹری؍ ایڈیشنل سیکریٹری انچارج؍ جائنٹ سیکریٹری انچارج دستخط کرے گا۔
(۵) خلاصہ کو خاص مسل پوش؍فائل کور (فارم نمبر ایس۔۲۰۴۔ای) میں رکھا جاتا ہے اور اسے مناسب طریقے سے ٹیگ کیا جاتا ہے۔
 اگر خلاصہ کے آخر میں ایک تہائی صفحہ سے کم جگہ باقی بچے تو کیفیت نویسی اور احکامات کے لیے زائد صفحہ کا اضافہ کردیا جاتا ہے۔
