 قواعد و ضوابط اور عمومی سرکاری معمولات پر مبنی تربیتی مواد
برائے
دورانِ ملازمت تربیت
نیم سرکاری خط
جمشید عالم
ادارہ فروغ قومی زبان
قومی ورثہ و ثقافت ڈویژن
۲۰۲۰ء
جملہ حقوق بحق ادارہ  فروغ قومی زبان محفوظ ہیں
سلسلۂ مطبوعات:  ۶۱۸
عالمی معیاری کتاب نمبر  ۳-۳۷۸-۴۷۴-۹۶۹-۹۷۸  ISBN
طبع اوّل
۲۰۲۰ء
تعداد
۱۰۰۰
قیمت 
=/۱۴۰۰روپے
فنی تدوین
ڈاکٹر انجم حمید
کمپوزنگ /ترتیب و تزئین
محمد عمار،کمپوزر اینڈ ڈیزائنر، راولپنڈی
پروف خوانی
نور محمد خاور
اہتمامِ اشاعت
مشتاق انجم
نگران اشاعت
ڈاکٹر انجم حمید
طابع
پرنٹنگ کارپوریشن آف پاکستان، اسلام آباد
ناشر
ڈاکٹررؤف پاریکھ،
ڈائریکٹر جنرل،
ادارہ فروغ قومی زبان، 
قومی ورثہ و ثقافت ڈویژن
ایوانِ اُردو،پطرس بخاری روڈ، ایچ ۔۴/۸،
اسلام آباد، پاکستان۔
فون: ۶۲-۹۲۶۹۷۶۰-۰۵۱
فیکس: ۹۲۶۹۷۵۹-۰۵۱
پیش لفظ
ادارۂ فروغِ قومی زبان (سابقہ مقتدرہ قومی زبان) کا قیام پاکستان کے ۱۹۷۳ء کے آئین کے تحت عمل میں آیا اور آئین کی شق ۲۵۱ کے مطابق اس ادارے کا کام اُردو کو بطور دفتری اور سرکاری زبان رائج کرنے کے لیے تیار کرنا تھا۔
اس ضمن میں ادارے نے اپنا کام بحسن و خوبی انجام دیا اور مقررہ مدت کے اندر ہی ادارے کے زیرِانتظام وہ تمام بنیادی او راہم کام کر لیے گئے جو اُردو کو سرکاری زبان بنانے کے لیے ضروری تھے۔ 
ان اہم امور میں (دیگر امور سے قطعِ نظر) دفتری اصطلاحات کو اُردو میں ڈھالنا ، سرکاری قواعد و ضوابط کا اُردو ترجمہ کرنا اور سرکاری مراسلت کے اُردو میں نمونے تیار کرنا بھی شامل تھا۔
الحمدﷲ، ادارے نے دفتری امور سے متعلق کثیر تعداد میں کتابیں/کتابچے/ لغات وغیرہ تیار اور طبع کرکے نفاذِ اُردو کے عمل کو یقینی بنایا۔ 
کئی جلدوں میں سرکاری خط کتابت کے نمونے شائع کیے گئے ، اصطلاحات کے تراجم وضع کرکے طبع کیے گئے اور سرکاری مراسلت سے متعلق تقریباً تمام مواد پیش کر دیا گیا۔
سرکاری مراسلت کی مختلف نوعیتیں ہوتی ہیں اور اس سلسلے میں سب سے پہلے اشد ضروری اور بکثر ت استعمال ہونے والی دستاویزات ، خطوط اور دفتری یادداشتوں وغیرہ کو ترجیح دی گئی اور ان کے تراجم /نمونے شائع کیے گئے۔
بعدازاں دیگر نوعیتوں کی مراسلت/دستاویزات پر کام شروع کیا گیا جن میں نیم سرکاری خط بھی شامل ہے۔ 
بسااوقات نیم سرکاری خط بھی انتہائی اہم ہوتے ہیں۔ 
مثال کے طورپر اعلیٰ حکام کی باہمی نیم سرکاری مراسلت یا غیر ملکی زعما کے ساتھ ملکی سربراہان کی مراسلت۔ ان خطوط کے تراجم /نمونے تیار کرنا بھی انتہائی اہم کام ہے تاکہ سرکاری دفتری معمولات کا کوئی بھی پہلو اُردو کے نفاذ کے دائرے سے باہر نہ رہ جائے۔
جمشید عالم صاحب کی نفاذِ اُردو ، تراجم اور اصطلاح سازی کے میدانوں میں خدمات سے ہم سب واقف ہیں اور ان کی متعدد کتابیں اس کا بیّن ثبوت ہیں کہ اُردو کو سرکاری /دفتری زبان بنانے کی کوششوں میں اُن جیسے خاموش کارکنوں کا بھی بہت بڑا کردار ہے۔
ہم جمشید عالم صاحب کے شکر گزار ہیں کہ ہماری درخواست پر انھو ں نے اس اہم موضوع پر ایک جامع اور مستند کتاب مرتب کر دی ہے۔ 
اس میں اُنھوں نے اس امر کا اہتمام کیا ہے کہ ہر طرح کے نیم سرکاری خط کے نمونے اس میں شامل ہو ں اور اس سلسلے میں انھوں نے سرکاری محکموں میں موصول شدہ خطوط ان سے باقاعدہ حاصل کرکے ان کے تراجم کیے ہیں۔ 
ایک خاص بات یہ ہے کہ انھوں نے خطوط کا انگریزی متن بھی پیش کر دیا ہے ۔
اُمید ہے کہ نفاذِ اُردو کے ضمن میں اس کاوش کو بھی حسب ِ سابق سراہا جائے گا۔ 
رؤف پاریکھ
فہرست مندرجات
صفحہ نمبر
نمبرشمار
پیش لفظ
نیم سرکاری خط
انتظامی اصلاحات ۱۹۷۳ء
سرکاری اداروں کی سالانہ رپورٹیں
سرکاری دستاویزات کی اشاعت کے لیے اختیار
مطالعۂ کتب
گوتم بدھ کی یاد گارا شیاء
بجٹ کے معاملات
میزانیاتی معاملات
عصری چیلنجوں کا مقابلہ کرنے کے لیے عوامی خدمت کی انجام دہی کے لیے صلاحیت سازی پر وفاقی محتسب کمیٹی کی سفارشات کے اہم نکات
تعزیتی خطوط
کانفرنس
کانفرنس کا مقالہ: پیش کش یا گفتگو
مبارک باد کے خطوط
رکن قومی اسمبلی کا حلقۂ انتخاب:
(الف)	ارکان قومی اسمبلی کے فرائض و ذمہ داریاں؛
(ب)	ارکان مجلس شوریٰ اور عوام کی طرف سے وزیراعظم/وزراء کو وصول شدہ خطوط کی اہمیت
مشترکہ مفادات کونسل
ترسیلی خط
ترسیلی خط
ترسیلی خط 	
پاکستان میں انگریزی کی انحطاط پذیر صورت حال
نمائش
وفاقی ٹیکس محتسب
سرکاری ملازمین کے قواعد طرز عمل ۱۹۶۴ء
ممنونیت (تشکر، شکر گزاری، احسان مندی، شکریہ)
دعوت برائے سرکاری دورہ
عوام کے خطوط(شکایات، تجاویز، درخواست برائے ملاقات، آراء وغیرہ)
اعلیٰ سطح پر خط کی وصولی کی رسید
سرکاری ملازمین کوتعریفی خطوط
صدر مملکت، وزیراعظم، وزراء کی طرف سے سائنس دانوں، طلبہ، اساتذہ اور فلاحی اداروں وغیرہ کو خطوط
شعبہ انتظامی خدمات(عملہ ڈویژن)
یادداشت مفاہمت
تقریبات قومی دن
قومی سیرت کانفرنس
پاکستان کی سرکاری زبان
پنشن کا نظام برائے ملازمین وفاقی حکومت
جائزہ کارکردگی رپورٹ
پولیس اصلاحات
تعیناتی/تبادلہ
جیل خانہ جات : بچوں اور خواتین قیدیوں کے خصوصی حوالے سے قیدیوں پر وفاقی محتسب کی رپورٹ
سرکاری ملازمین کی ترقی
سرکاری حصول اشیاء و خدمات
حکومت میں سرکاری حصولِ اشیاء و خدمات کا نظام۔ وفاقی محتسب کمیٹی کی سفارشات
یاددہانی (مراسلہ)
قواعد کار، ۱۹۷۳ء
بینک دولت پاکستان
سٹیٹ بینک پاکستان
تربیت سرکاری ملازمین
ٹیلی فون پالیسی
غیر درجہ بند سرکاری ریکارڈ تک رسائی
بیرون ملک دورے
وفاقی محتسب
کتابیات
﻿ پیش لفظ
ﷲ کا احسان ہے کہ گزشتہ چند برسوں میں قومی زبان اردو کو سرکاری زبان کے طور پررائج کرنے کے کام میں تیزی آئی ہے ۔ وزیر اعظم پاکستان کی واضح ہدایات کی روشنی میں مرحلہ وار نفاذ اردو کا کام ہر سطح پرکسی نہ کسی حد تک جاری ہے ۔
اہم لغات اور دوسری فرہنگوں کے نستعلیق ایڈیشنوں کی اشاعت کے ساتھ ساتھ دفتری ضرورتوں کے پیشِ نظر معاون کتابوں کی ترتیب و اشاعت کا کام بھی آگے بڑھ رہا ہے۔
ادارہ فروغ قومی زبان (مقتدرہ ) نے ربیعہ فخری کی سرکاری خط و کتابت کے سلسلے کی ایک کتاب ’’سرکاری خط و کتابت : نیم سرکاری مراسلت ‘‘کے عنوان سے شائع کی تھی۔ دوبارہ اشاعت سے قبل دفتری نظم و نسق پر اردو زبان کے ممتاز ماہرجناب جمشیدعالم نے اپنے تجربے کی روشنی میں نظرثانی کا کام شروع کیا تو پرانی کتاب یکسر تبدیل ہو گئی۔
نئے خطوط کے نمونے شامل کیے گئے۔ 
نامانوس ، مشکل اور متروک الفاظ کی جگہ مستعمل اور آسان الفاظ نے لے لی ۔ 
عربی فارسی کی مشکل اصطلاحات کی بجائے مروجہ انگریزی اصطلاحات کو اپنایا گیا۔ 
پہلی کتابوں میں عہدوں کے لیے مشکل عربی اور فارسی متبادل الفاظ اور اصطلاحات استعمال کیے جاتے تھے ان کی جگہ انگریزی مستعمل لفظوں، اصطلاحوں اور ناموں ہی کو رہنے دیا ۔ 
محکموں ، اداروں کی تبدیلیوں ، ان کے خاتمے اور ٹیکنالوجی کی تبدیلیوں کے باعث جن خطوط کے نمونوں کی ضرورت نہیں تھی، انھیں حذف کر دیاگیا اور ان کی جگہ نئے مروج خطوط کے نمونوں کا اضافہ کیا گیالہٰذا موجودہ کتاب ’’ سرکاری خط و کتابت :  نیم سرکاری خط‘‘پرانی کتاب کی بجائے ایک طرح سے نئی کتاب کی صورت میں ہی تبدیل ہو گئی ہے ۔
مجھے یقین ہے کہ یہ کتاب سرکاری ملازمت سے وابستہ افراد کے لیے اپنی ذمہ داریوں کو قومی زبان میں احسن طور پر ادا کرنے میں غیر معمولی طورپر معاون ثابت ہو گی ۔ 
ڈاکٹر راشد حمید
ادارۂ فروغِ قومی زبان (سابقہ مقتدرہ قومی زبان) کا قیام پاکستان کے ۱۹۷۳ء کے آئین کے تحت عمل میں آیا اور آئین کی شق ۲۵۱ کے مطابق اس ادارے کا کام اُردو کو بطور دفتری اور سرکاری زبان رائج کرنے کے لیے تیار کرنا تھا۔
اس ضمن میں ادارے نے اپنا کام بحسن و خوبی انجام دیا اور مقررہ مدت کے اندر ہی ادارے کے زیرِانتظام وہ تمام بنیادی او راہم کام کر لیے گئے جو اُردو کو سرکاری زبان بنانے کے لیے ضروری تھے۔ 
ان اہم امور میں (دیگر امور سے قطعِ نظر) دفتری اصطلاحات کو اُردو میں ڈھالنا ، سرکاری قواعد و ضوابط کا اُردو ترجمہ کرنا اور سرکاری مراسلت کے اُردو میں نمونے تیار کرنا بھی شامل تھا۔
الحمدﷲ، ادارے نے دفتری امور سے متعلق کثیر تعداد میں کتابیں/کتابچے/ لغات وغیرہ تیار اور طبع کرکے نفاذِ اُردو کے عمل کو یقینی بنایا۔ 
کئی جلدوں میں سرکاری خط کتابت کے نمونے شائع کیے گئے ، اصطلاحات کے تراجم وضع کرکے طبع کیے گئے اور سرکاری مراسلت سے متعلق تقریباً تمام مواد پیش کر دیا گیا۔
سرکاری مراسلت کی مختلف نوعیتیں ہوتی ہیں اور اس سلسلے میں سب سے پہلے اشد ضروری اور بکثر ت استعمال ہونے والی دستاویزات ، خطوط اور دفتری یادداشتوں وغیرہ کو ترجیح دی گئی اور ان کے تراجم /نمونے شائع کیے گئے۔
بعدازاں دیگر نوعیتوں کی مراسلت/دستاویزات پر کام شروع کیا گیا جن میں نیم سرکاری خط بھی شامل ہے۔ 
بسااوقات نیم سرکاری خط بھی انتہائی اہم ہوتے ہیں۔ 
مثال کے طورپر اعلیٰ حکام کی باہمی نیم سرکاری مراسلت یا غیر ملکی زعما کے ساتھ ملکی سربراہان کی مراسلت۔ 
ان خطوط کے تراجم /نمونے تیار کرنا بھی انتہائی اہم کام ہے تاکہ سرکاری دفتری معمولات کا کوئی بھی پہلو اُردو کے نفاذ کے دائرے سے باہر نہ رہ جائے۔
جمشید عالم صاحب کی نفاذِ اُردو ، تراجم اور اصطلاح سازی کے میدانوں میں خدمات سے ہم سب واقف ہیں اور ان کی متعدد کتابیں اس کا بیّن ثبوت ہیں کہ اُردو کو سرکاری /دفتری زبان بنانے کی کوششوں میں اُن جیسے خاموش کارکنوں کا بھی بہت بڑا کردار ہے۔
ہم جمشید عالم صاحب کے شکر گزار ہیں کہ ہماری درخواست پر انھو ں نے اس اہم موضوع پر ایک جامع اور مستند کتاب مرتب کر دی ہے۔ 
اس میں اُنھوں نے اس امر کا اہتمام کیا ہے کہ ہر طرح کے نیم سرکاری خط کے نمونے اس میں شامل ہو ں اور اس سلسلے میں انھوں نے سرکاری محکموں میں موصول شدہ خطوط ان سے باقاعدہ حاصل کرکے ان کے تراجم کیے ہیں۔ 
ایک خاص بات یہ ہے کہ انھوں نے خطوط کا انگریزی متن بھی پیش کر دیا ہے ۔
اُمید ہے کہ نفاذِ اُردو کے ضمن میں اس کاوش کو بھی حسب ِ سابق سراہا جائے گا۔ 
رؤف پاریکھ
﻿ باب نمبر  ۱
نیم سرکاری خط
فہرست مندرجات														
نیم سرکاری خط
اقسام مراسلت
نیم سرکاری خط کا استعمال
نیم سرکاری خط کے اجزائے ترکیبی
نیم سرکاری خط کا پہلا فقرہ
نیم سرکاری خط 
اقسام مراسلت
ہدایات سیکریٹریٹ کے مطابق سرکاری مراسلوں کی گیارہ اقسام ہیں۔
 ہر قسم مختلف مواقع کے لیے استعمال ہوتی ہے اور ہر قسم کا اسلوب تحریر اور انداز بیان و زبان بھی مختلف ہوتا ہے۔
ان گیارہ اقسام میں ایک قسم نیم سرکاری خط ہے۔
نیم سرکاری خط کا استعمال	
سرکاری افسروں کے درمیان مراسلت کے لیے نیم سرکاری خط مندرجہ ذیل مواقع پر استعمال کیا جاتا ہے۔
(الف)جب کسی معاملے کی جانب مکتوب الیہ افسر کی ذاتی توجہ مبذول کرانا ہو۔
(ب)جب یہ محسوس ہو کہ کوئی معاملہ طے کرنے میں بہت زیادہ تاخیر ہو گئی ہے اور بار بار یاددہانی کے باوجود متعلقہ ڈویژن/دفتر جواب نہیں دے رہا/کوئی کارروائی نہیں کر رہا یا مطلوبہ کارروائی میں بہت زیادہ تاخیر ہو رہی ہو۔
نیم سرکاری خط کے اجزائے ترکیبی
القاب
(الف) ہم مرتبہ افسر کے لیے ، محترم /محترمہ کے ساتھ مکتوب الیہ افسر کا نام (میرے عزیز)
(ب) مقدم (سینئر)افسر کے لیے جناب 
خط کا متن
نفس مضمون میں مراسلہ نگار اپنے لیے عموما صیغہ واحد متکلم استعمال کرتا ہے۔ 
مکتوب الیہ کے لیے صغیہ حاضر استعمال کیا جاتا ہے
اختتامیہ 
آپ کا مخلص، خط کے متن کے آخر میں، اختتامیہ سے پہلے تعلق خاطر یا اظہار دوستی کے کلمات استعمال کیے جاتے ہیں۔
عام طور پر یہ الفاظ دستخط کنندہ اپنے ہاتھ سے لکھتا ہے مثلاً: 
نیک تمنائیں/نیک خواہشات
دستخط کنندہ کا نام اور عہدہ
  نیم سرکاری خط میں دستخط سے پہلے، شائستگی کے اظہار کے لیے مندرجہ ذیل کلمات استعمال کیے جاتے ہیں۔
مخلص کا لفظ ترجیحی طور پر ہاتھ سے تحریر کیا جاتاہے۔
مکتوب الیہ کا نام ، عہدہ اور پتہ  (انگریزی میں بائیں جانب، اردو میں دائیں جانب)
نیم سرکاری خط کا پہلا فقرہ
براہ کرم کے بارے دیے گئے مراسلہ میں اپنے نیم سرکاری خط نمبرم/۳۲/۱/الف مورخہ ۲ مارچ ۱۹۹۰ء کی جانب توجہ مبذول فرمائیں
میں آپ کے سابقہ خط نمبر۳۲/۱/الف مورخہ ۱۱ فروری ۱۹۹۰ء کی ایک نقل ارسال کر رہا ہوں
کیا آپ  مراسلہ کے بارے میں حاشیہ پر درج شدہ مراسلت    (برائے فوری حوالہ نقول منسلک ہیں)اور درجنوں مراسلات یا دہانی کی طرف توجہ فرمائیں گے۔
براہ کرم اس قزارت کے جوائنٹ سیکرٹری   (انتظامیہ)کے نام اپنے نیم سرکاری خط نمبر م/۳۲/۱/الف مورخہ ۲۳ مارچ ۱۹۹۰ء کی طرف رجوع فرمائیں
آپ کو یاد ہو گا کہ
براہ کرم مراسلہ کےبارے میں اسی ڈویژن کی دفتری یادداشت نمبر ۲ مورخہ ۲۳ مارچ ۱۹۹۰ء اور ما بعد اسی نمبر کی یاددہانیوں مورخہ ۱۰ مارچ ۱۹۹۰ء اور   ۱۵ مارچ ۱۹۹۰ء کے سلسلہ کی طرف توجہ فرمائیں
کیا آپ اپنے مراسلہ کے بارے میں نیم سرکاری خط نمبر م/۲۳/الف مورخہ ۲۵ مارچ ۱۹۹۰ءکی طرف توجہ فرمائیں گے
اس دفتر کے خط نمبر م/۲۳/۱/الف مورخہ  ۲۵ مارچ ۱۹۹۰ء کے تسلسل میں گزارش ہے کہ
آپ کے خط نمبر م/۲۳/۱/الف مورخہ ۲۵ مارچ ۱۹۹۰ء کے جواب میں اس امر کی نشاندہی کی جاتی ہے کہ
مذکورہ بالا موضوع پر سیکرٹری تعلیم ڈویژن کے نام آپ کے خط نمبر م/۲۳/۱/الف مورخہ ۲۵ مارچ ۱۹۹۰ء کے حوالے سے عرض ہے کہ
آپ کے اوپر دیے گئے خط کے حوالے سے درخواست ہے کہ مراسلہ کے بارے میں موجودہ صورت حال کی اطلاع دیجئے /براہ کرم اپنے محولہ بالا خط کی طرف رجوع فرمائیں اور خط کے بارے میں موجودہ صورت حال کی اطلاع دیں
مجھے اطلاع دے کر ممنون فرمایا جائے کہ
سیکرٹری الیکشن کمشن پاکستان کے نام آپ کے نیم سرکاری خط نمبر  م/۲۳/۱/الف مورخہ ۱۰ مارچ ۱۹۹۰ء کے حوالے سے آپ کو یاد ہو گا کہ
مراسلہ کے بارے میں سیکرٹری کابینہ سے موصولہ منسلکہ خط نمبر  م/۲۳/۱/الف  مورخہ ۱۰ مارچ ۱۹۹۰ء مع ملفوفات کی طرف براہ کرم رجوع کریں۔
براہ کرم ہمارے خط مورخہ ۱۰ مارچ ۱۹۹۰ء کی طرف رجوع فرمائیں جس کی نقل لف ہے شاید یہ آپ نے پہلے وصول نہ کیا ہو
براہ کرم مذکورہ بالا موضوع پر اس دفتر کی دفتری یادداشت نمبر ۳ مورخہ ۳۰ مارچ ۱۹۹۰ء کے پیرا نمبر ۲ تا ۴ میں مشمولہ ہدایات کی طرف توجہ فرمائیں
اس دفتر کی تظہیر نمبر ۳ مورخہ ۳۰ مارچ ۱۹۹۰ء کے زریعے مشتہر کی گئی مالیات ڈویژن کی دفتری یاداشت نمبر ۳ مورخہ ۲۵ مارچ ۱۹۹۰ء بابت کے پیرا نمبر ۴ کی طرف براہ کرم رجوع فرمائیں۔
براہ کرم وفاقی سیکرٹریٹ میں معاونین کے مقررہ فرائض سے متعلق اپنے متعدد استفسارات کی طرف رجوع فرمائیں
زر ضمانت کی واپسی کے لیے میسرز سے موصولہ خط مورخہ ۲۵ مارچ ۱۹۹۰ء ، کو موصال شدہ مع منسلکات کی طرف براہ کرم رجوع فرمائیں
میں آپ کے نام اپنے خط نمبر   م/۲۳/۱/الف مورخہ  ۳۰ مارچ ۱۹۹۰ کی نقل اس کے ساتھ ملفوف /منسلک کر رہا ہوں
وزیراعظم سیکرٹیریٹ پبلک کے نام مراسلہ پر دستخط کرنے والے افسر کی سطح سے متعلق کابینہ ڈویژن کی جاری کردہ ہدایات کی طرف رجوع کریں
کے لیے آپ کا بہت بہت شکریہ
کے لیے میں یقنینا /حقیقت میں ممنون ہوں
آپ کے خط مورخہ  ۳۰ مارچ ۱۹۹۰ کا بہت شکریہ
میں آپ کے نیم سرکاری معاسلہ نمبر  م/۲۳/۱/الف مورخہ ۳۰ مارچ ۱۹۹۰ء بابت ، بنام ، جس کی ایک نقل مجھے ارسال کی گئی ، وصولی کی اطلاع دیتا ہوں
میری خواہش ہے کہ میں تعاون کے لیے اخلاص کے ساتھ شکریہ ادا کروں
مورخہ ۳۰ مارچ ۱۹۹۰ء کے آپ کے خط کے جواب میں
یہ  ۳۰ مارچ ۱۹۹۰ء کے میرے پہلے نیم سرکاری  خط کے تسلسل میں جس میں
آپ کے تعاون کے لیے احسان مندی کا اظہار کرنا چاہتا ہوں
تعاون پر آپ کا شکریہ ادا کرنے کے لیے میں یہ سطور تحریر کر رہا ہوں
آپ کے حالیہ خط کے لیے میں جے ایس کی جانب سے آپ کا شکریہ ادا کرتا ہوں
جے ایس نے مجھے کہا کہ آپ کے خط مورخہ ۳۰ مارچ ۱۹۹۰ء کا شکریہ ادا کروں
براہ کرم تعاون کے لیے میری ممنونیت قبول کریں 
میں آپ کو مطلع کر کے خوش ہوں کہ
انتہائی ممنونیت کے ساتھ میں نے شکریہ کا تحریر کردہ آپ کا خط وصول کیا
تعاون کے لیے میں ذاتی طور پر باعث عزت محسوس کرتا ہوں اور آپ کا شکر گزار ہوں
انتظامی اصلاحات ۱۹۷۳ء
فہرست مندرجات
تعارفی نوٹ
نمونہ اردو
جناب وقار احمد ، سیکرٹری عملہ ڈویژن کی طرف سے تمام وفاقی سیکرٹری صاحبان کو خط مورخہ ۲۱/اگست ۱۹۷۳ء 
نمونہ اردو
جناب وقار احمد سیکرٹری ، عملہ ڈویژن کی طرف سے صوبائی حکومتوں کے تمام چیف سیکرٹری صاحبان اور وفاقی حکومت کے تمام سیکرٹری صاحبان کو خط مورخہ ۱۰/نومبر ۱۹۷۳
تعارفی نوٹ
تمام پاکستان متحدہ درجات کے افسران کی درجہ بندی فہرست
نمونہ اردو
جناب وقار احمد سیکرٹری ، عملہ ڈویژن کی طرف سے صوبائی حکومتوں کے تمام چیف سیکرٹری صاحبان اور وفاقی حکومت کے تمام سیکرٹری صاحبان کو خط مورخہ ۲۶ نومبر ۱۹۷۳ء
نمونہ اردو
جناب وقار احمد سیکرٹری ، عملہ ڈویژن کی طرف سے صوبائی حکومتوں کے تمام چیف سیکرٹری صاحبان اور وفاقی حکومت کے تمام سیکرٹری صاحبان کو خط مورخہ ۷ ستمبر ۱۹۷۳ء
تعارفی نوٹ   (لیٹرل انٹری کا نظام/جانبی موقع ملازمت کا نظام)
نمونہ اردو
جناب وقار احمد سیکرٹری ، عملہ ڈویژن کی طرف سے صوبائی حکومتوں کے تمام چیف سیکرٹری صاحبان اور وفاقی حکومت کے تمام سیکرٹری صاحبان کو خط مورخہ ۲۷ اکتوبر ۱۹۷۳ء
تعارفی نوٹ
(وفاقی حکومت کے تحت سول اسامیوں پر بھرتی کے لیے /صوبائی/وفاقی کوٹا)
نمونہ اردو 
جناب وقار  احمد ، سیکرٹری ، عملہ ڈویژن کی طرف سے تمام وفاقی سیکرٹری صاحبان کو خط مورخہ ۱۸ اکتوبر ۱۹۷۳ء
تعارفی نوٹ    (ملازمتی  انجمنیں)
نمونہ اردو
جناب وقار احمد سیکرٹری ، عملہ ڈویژن کی طرف وفاقی ھکومت کے تمام سیکرٹری صاحبان کو خط مورخہ ۳ نومبر ۱۹۷۳ء
انتظامی اصلاحات ۱۹۷۳ء
۱۹۷۴ء میں حکومت پاکستان نے ایک انتظامی اصلاحات کمیٹی قائم کی تا کہ سو سول ملازمت کے تمام پہلووں کا مطالعہ کرے اور اپنی سفارشات پیش کرے
انتظامی اصلاحات کمیٹی کی سفارشات پر غور کیا اور ۲۰ اگست ۱۹۷۳ء کو وزیراعظم نے قوم کے نام اپنے نشریاتی خطاب میں ، سول ملازمت میں انتظامی اصلاحات کا اعلان کیا۔
انتظامی اصلاحات کی نمایاں خصوصیات مندرجہ ذیل تھیں۔
متحدہ درجہ بند ڈھانچا
تمام ملازمتیں اور کارڈ ایک "متحدہ درجہ بند ڈھانچا " میں مدغم ہو جائیں گے۔
 ہر فرض منصبی کے لیے مطلوبہ پیشہ وارانہ اور اختصاصی اہلیت کی بنیاد پر، کسی بھی مرحلے پر ملازمت میں شامل ہونے والوں کے لیے یکساں مواقع ہوں گے۔
تمام ’’درجات‘‘ کا خاتمہ
سرکاری ملازمین میں تمام درجات ، درجہ اول تا چہارم  ختم ہو جائیں گے اور " ایک متحدہ درجہ ڈھانچہ" سے تبدیل ہو جائیں گے ، نیچے ایک نائب قاصد یا مساوی اور سب اوپر ایک سیکرٹری یا سربراہ محکمہ ۔
 درجہ  اول سے درجہ چہارم تک،ملازمتوں میں موجودہ درجہ بندی مزید برقرار نہیں رہے گا۔
قابلیت کی بنیاد پر اوپر جانے کا راستہ  سب کے لیے کھلا ہو گا
ملازمتی لیبل کے استعمال کا خاتمہ
ملازمتی لیبل ، سی ایس پی، پی ایس پی، کا استعمال کا فوری طور پر ختم ہو جائے گا۔
بالا تر اسامیوں پر ترقی کا استحقاق
متحدہ درجہ بند ڈھانچہ پورے سلسلہ ملازمت کے دوران بالا تر آسامیوں پر ترقی ممکن بنائے گا۔
افقی حرکت کے زریعے ایک سے دوسرے کاڈ میں شمولیت ہو سکے گی۔ 
تکنیکی اشخاص افقی حرکت کے زریعے عمومی انتظام کے کارڈ میں شامل ہو سکیں گے۔
 استشنائی طور پر قابل افسروں کے لیے بھی اپنی باری سے پہلے ترقی کے مواقع ہوں گے۔
 اسی اسامی کو اس وقت چپڑاسی کہتے تھے
اسامی کی صحیح درجہ بندی
 ہر اسامی کی صحیح درجہ بندی کا تعین جائزہ کار ، تفصیل کار، پیشہ ورانہ مہارت اور خصوصی مہارت کی بنیاد پر ہو گا۔
 جانبی موقع ملازمت کا نظام کے ذریعے نجی شعبہ (بینک کاری، بیمہ، صنعت اور تجارت وغیرہ) سے ذہین افراد کو سرکاری ملازمتوں میں شامل ہونے کے مواقع دیے جائیں گے۔
قومی تنخواہ سکیل
مختلف وزارتوں اور محکموں کے تحت سرکاری ملازمین کی تنخواہوں کے تقریبا چھ سکیلوں کو کم کر کے ۲۳ گریڈ بنائے گئے جو تمام وزارتوں /ڈویژنوں ، محکموں اور سرکاری دفاتر پر قابل اطلاق تھے۔
ہر گریڈ کے ساتھ تنخواہ اور الاونس تھے۔
کریڈ ۱ نچلا ترین گریڈ تھا جو چپڑاسیوں ، اب نائب قاصد وں اور پیغام رسانوں/میسجز وں وغیرہ قابل اطلاق تھا۔
گریڈ ۲۳ اعلی ترین گریڈ تھا جو سیکرٹری جنرل کی اسامی کے لیے تھا۔
اس گریڈ میں ۲ یا ۱۳ اسامیاں تھیں، ڈویژن کا سیکرٹری گریڈ ۲۲ میں تھا
پھر بتدریج نچلے گریڈ دیگر افسروں اور ماتحت عملہ کے لیے تھے۔
یہ گریڈ تمام سرکاری ملازمین کے لیے قابل اطلاق تھے۔
اس طرح تمام پیشہ وارانہ اور تکنیکی اسامیوں کو ایک متحدہ نظام میں یکجا کر دیا گیا۔
پیشہ ورانہ گروپ/سروس 
انتظامی میدان میں پیشہ وارانہ مہارت پر زور دینے کے لیے مندرجہ ذیل پیشہ وارانہ گروپ تشکیل دیے گئے۔
بعد ازاں چند گروپوں کے نام میں گروپ کا لفظ سروس سے بدل دیا گیا۔
ان گروپوں /سروسوں کے موجودہ نام درج ذیل ہیں۔
۱۔ پاکستان انتظامی سروس (پاکستان ایڈمنسٹریٹوسروس)
۲۔ پولیس سروس پاکستان
۴۔ محصولات و آب کاری گروپ(کسٹمز و ایکسائز گروپ)
۵۔ پاکستان آڈٹ و اکاؤنٹس/حسابات سروس
۶۔ اطلاعات گروپ (انفارمیشن گروپ)
۷۔ ڈاک/پوسٹل گروپ
۸۔ تجارت و ٹریڈ گروپ
۹۔ امور خارجہ سروس (فارن افیرٔز گروپ)
۱۰۔ دفتری انتظام گروپ (آفس مینجمنٹ گروپ)
۱۱۔ عسکری اراضی و چھاؤنی گروپ (ملٹری لینڈز و کنٹونمنٹ گروپ)
ابتدائی بھرتی کے لیے عمر کی حد کم کرنا
گریڈ ۱۶۔۱۷ (اکثر پیشہ ورانہ گروپوں ) میں ابتدائی بھرتی کے لیے وفاقی پبلک سروس کمیشن کی طرف سے منعقدہ امتحانات مقابلہ کے لیے عمر کی زیادہ سے زیادہ حد ۲۸ سے ۳۰ سال کر دی گئی۔
پیشہ ور ماہرین کی ترقی کے لیے بہتر مواقع کی فراہمی 
پیشہ ور ماہرین کی ترقی کے لیے بہتر مواقع فراہم کرنے کے لیے قواعد میں اس بات کو یقینی بنایا گیا کہ انتظامیہ کے بالا تر گریڈوں میں، بشمول فیصلہ سازی کی بالا تر سطح پر موجود سینئر اسامی پر پیشہ ور ماہر یا ماہر خصوصی کی ترقی میں کوئی رکاوٹ نہیں ہو گی۔ 
نئے قواعد کے مطابق تمام سرکاری ملازمین بشمول پیشہ ور ماہرین اور ماہرین خصوصی وزارتوں اور ڈویژنوں میں سرکاری نظام مراتب کی اعلیٰ سطح، بشمول جائنٹ سیکریٹری ، ایڈیشنل سیکریٹری اور سیکریٹر ی کی سطح تک، ترقی کر سکتے تھے؛ تاہم یہ ترقی قابلیت وغیرہ سے متعلق چند ضوابط سے مشروط تھی۔
محفوظ اسامیوں کے نظام کا خاتمہ
کسی خاص پیشہ ورانہ گروپ کے لیے بعض بالا تر اسامیوں کے تحفظ کا نظام ختم کر دیا گیا۔ 
افقی حرکت پذیری
ایک گروپ/سروس سے دوسرے گروپ/سروس میں، خاص طور پرسول سروس/ملازمت کے بالاتر گریڈوں/سکیلوں میں افسروں کی افقی حرکت پذیری کا اہتمام کیا گیا۔
پیش روی
نچلے گریڈوں/سکیلوں میں ترقی کی سہولت پیدا کرنے کے لیے ، ایسے ملازمین جو اپنی تنخواہ سکیل کی زیادہ سے زیادہ حد تک پہنچ جائیں، بالا تر گریڈ/سکیل حاصل کریں گے بشرطیکہ ان کی کارکردگی اور طرز عمل وغیرہ اچھا ہو۔
ایسی صورت میں بالا تر گریڈمیں کسی خالی اسامی کی موجودگی کا خیال نہیں کیا جائے گا۔
اس انتظام کے تحت صرف گریڈ/ سکیل۔۱۸ تک ترقی ہو سکے گی۔
تیز رفتار ترقی
قواعد میں اس بات کا اہتمام کیا گیا کہ محکمانہ امتحانات کے ذریعے بعض گریڈوں/ سکیلوں میں کام کرنے والے اعلیٰ قابلیت کے حامل سرکاری ملازمین کی تیز رفتار ترقی ہو سکتی ہے، جن سرکاری ملازمین نے مقررہ امتحان میں اعلیٰ قابلیت کا مظاہرہ کیا، انھیں بالا ترگریڈوں/سکیلوں میں ترقی دے دی گئی، اگرچہ وہ ملازمت میں اپنے رفقائے کار سے جونیئر تھے۔
مشترکہ تربیتی پروگرام
انتظامی اصلاحات سے پہلے وفاقی پبلک سروس کمیشن کے منعقدہ امتحانات مقابلہ کے نتائج کی بنیاد پر کامیاب امیدواروں کو مختلف ملازمتوں کے لیے نامزد کیا جاتا تھا۔
پھر ہر ملازمت کی متعلقہ اکیڈمی میں ان کی تربیت ہوتی تھی۔
انتظامی اصلاحات کے بعد، ایسے کامیاب امیدواروں کی مشترکہ تربیت کا انتظام اکیڈمی برائے انتظامی تربیت میں کیا جانے لگا ۔
خصوصی تربیتی پروگرام
مشترکہ تربیتی پروگرام کے بعد، ہر گروپ/سروس کے لیے اپنی متعلقہ اکیڈمی /انسٹی ٹیوٹ میں خصوصی تربیتی پروگرام کا انتظام کیا گیا۔
سول ملازمین کے خلاف انضباطی کاروائی
انتظامی اصلاحات سے پہلے بالا ترگریڈوں/سکیلوں کے حامل سول ملازمین کے خلاف انضباطی کارروائی سے پہلے وفاقی پبلک سروس کمیشن (صوبائی اسامیوں کی صورت میں صوبائی پبلک سروس کمیشنوں) سے مشاورت کی جاتی تھی۔ انتظامی اصلاحات کے بعد وفاقی پبلک سروس کمیشن سے مشاورت ختم کر دی گئی۔
سول ٹربیونلوں کا قیام
کوئی بھی سرکاری ملازم جو اپنی ملازمت کی قیود و شرائط سے متعلق محکمانہ حاکم مجاز کی طرف سے دیے گئے کسی بھی حتمی حکم سے متاثر ہو، خواہ یہ اولین حکم ہو یا اپیل پر صادر کیا گیا ہو تو وہ ایسے حکم کے اجراء کے تیس یوم کے اندر ٹریبونل میں اپیل دائر کر سکتا ہے۔
نمونہ اردو
جناب وقار احمد سیکریٹری، عملہ ڈویژن ،
 کی طرف سے تمام سیکریٹری صاحبان، حکومت پاکستان کو خط
من جانب:  وقار احمد  کابینہ سیکریٹریٹ
سیکریٹری (عملہ ڈویژن)حکومت پاکستان
نمبر۷۳/۱/۱۔ انتظامی اصلاحات سیل     راولپنڈی، ۲۱؍اگست ۱۹۷۳ء
محترم سیکریٹری،
انتظامی اصلاحات سے متعلق وزیراعظم کے اعلان کی ایک نقل ملفوف کرتاہوں۔
 جیسا کہ اس میں آپ ملاحظہ کریں گے کہ حکومت نے مندرجہ ذیل فیصلے کیے ہیں:
(الف)	تمام ملازمین اورکاڈر ایک واحد’’ متحدہ درجہ بند ڈھانچا‘‘ میں مدغم ہو جائیں گے جس میں ان سب کے لیے یکساں مواقع ہوں گے جو کسی کام کے لیے مطلوبہ ضروری پیشہ ورانہ اور مخصوص مہارت کی بنیاد پر کسی بھی مرحلے پر ملازمت میں آتے ہیں۔
(ب)	سرکاری ملازمین کے درمیا ن تمام درجات ختم ہو جائیں گے اور ایک واحد متحدہ درجہ بند ڈھانچا میں تبدیل ہو جائیں گے، نیچے ایک نائب قاصد یا مساوی سے لے کر ، اوپر سے سیکریٹری یا سربراہ محکمہ تک۔
 درجہ ا تا ۴ میں ملازمتیں تقسیم کرنے کی موجودہ درجہ بندی پر مزید عمل نہیں ہو گا۔
 سب سے بلند مرتبہ کی جانب راستہ استحقاق اور مطلوبہ تعلیمی و پیشہ ورانہ قابلیت کی بنیاد پر سب کے لیے کھلا ہو گا۔
(ج) ملازمتی لیبل کا استعمال فوری طور پر ختم ہو جائے کا۔
(د) متحدہ ڈھانچے کا خاکہ ایسے تیار کیا جائے گا کہ پورے سرکاری سلسلۂ ملازمت میں اعلیٰ اسامیوں پر ترقی کے لیے استحقاق فراہم کرے گا؛ ایک کاڈر سے دوسرے کاڈر میں افقی حرکت بشمول عمومی انتظامی کاڈر میں ایگزیکٹو نوعیت کی حامل اسامیوں پر تکنیکی اشخاص کی حرکت؛ استثنائی طور پر قابل تعریف افسروں کے لیے بھی باری سے پہلے ترقی کی گنجائش ہو گی۔
(ر) ہر اسامی کی صحیح درجہ بندی کا تعین کام کے جائزے ، کام کی تفصیل، پیشہ واریت اور تخصص کی بنیاد پر کیا جائے گا۔
(س) ایک واحد متحدہ درجہ بند ڈھانچے میں تمام درجوں اور ملازمتوں کے ادغام سے مختلف عملی/فنکشنل اور پیشہ ورانہ ملازمتیں ایک واحد ملازمت کی شاخیں ہو جائیں گی۔
(ص) مرکزی اور صوبائی سیکریٹریٹ ، محکموں، حکومت کی زیر سرپرستی کارپوریشنوں، خود مختار اور نیم خود مختار اداروں میں مناسب سطح پر کام کے لیے،اس بات کا اہتمام ہو گا کہ حکومت نجی شعبہ مثلاً بینک کاری، انشورنس، صنعت و تجارت اور دوسرے پیشوں سے ذہین افسروں کی خدمات حاصل کرے۔
۲۔ ان احکامات پر فوری طور پر عمل درآمد کیا جا رہاہے۔
 کسی اسامی سے وابستہ فرائض و ذمہ داریوں کو پیش نظر رکھتے ہوئے ہر اسامی کو مناسب طریقے سے درجہ بند کیا جائے گا۔
 اس کے لیے تفصیلی کارروائی کی ضرورت ہو گی۔
  فیصلہ کیا گیا ہے کہ وزارتوں اور دوسرے اداروں اور صوبائی حکومتوں کی مشاورت سے یہ کارروائی عملہ ڈویژن کرے گا۔
اس غرض کے لیے، عملہ ڈویژن میں انتظامی اصلاحات سیل کے نام سے ایک خصوصی سیل قائم کیا گیا ہے۔
 سیکریٹری عملہ ڈویژن اس سیل کا انچارج ہو گا اور اس کی معاونت جائنٹ سیکریٹری کے مرتبہ کا ایک افسر کرے گا۔
  حکومت کے فیصلوں کے نفاذ کے لیے جائنٹ سیکریٹری وزارتوں اور صوبوں کا دورہ کرے گا اور اگر ضروری ہوا تو مناسب سطح پر گفتگو کرے گا۔
اصلاحات کو آخری شکل دینے سے پہلے، سیکریٹری عملہ ڈویژن متعلقہ وزارتوں کے سیکریٹریوں سے گفتگو کرے گا۔
اس کے بعد، جہاں ضروری ہوا، وزیراعظم کے احکامات حاصل کیے جائیں گے، جن ملازمتوں اور کاڈروں کے لیے، عملہ ڈویژن ذمہ دار ہے ، ضروری کارروائی کی ابتداء عملہ ڈویژن کرے گا۔
۳۔ چونکہ’’ تمام پاکستان ملازمتوں‘‘ میں شامل اسامیوں کے لیے ایک متحدہ کاڈر ہو گا ۔
 سول سروس پاکستان (سی ایس پی) تشکیل اور قواعد کاڈر میں مناسب ترمیم کر دی گئی ہے۔
 ترمیم شدہ قواعد کی نقل ملحق ہے۔
۴۔ چونکہ نئے آئین کے تحت ، سرکاری ملازمین کی شرائط و قیود کا تعین کرنے کے لیے حکومت ایک قانون وضع کرنے کی پابند ہے، اس موضوع پر صدر نے ایک آرڈیننس جاری کیا ہے۔
 آرڈیننس کی نقل بھی ملحق ہے۔
۵۔ موجودہ اہلیت و انضباطی قواعد کارروائی کے دوران انتہائی تکلیف دہ اور تاخیری ہیں۔
 انتظامی اصلاحات سیل کی سفارشات پر ان قواعد پر نظر ثانی کی گئی ہے۔
  نظرثانی شدہ قواعد جاری ہو گئے ہیں۔ ان کی نقل بھی ملحق ہے۔
۶۔ آئین میں فراہم کیا گیا ہے کہ پبلک سروس کمیشن کے فرائض پر موزوں قوانین جاری کیے جائیں گے۔
۷۔ چونکہ حکومت انتظامی اصلاحات کوانتہائی اہمیت دیتی ہے۔ 
درخواست ہے کہ خصوصی سیل، عملہ ڈویژن سے وصول شدہ حوالہ جات کو انتہائی فوقیت دی جائے۔
آپ کا مخلص،
(وقار احمد)
ملفوفات : حسب بالا
تمام سیکریٹری صاحبان  حکومت پاکستان
کابینہ سیکریٹری(۲۱؍اگست ۱۹۷۳ء۔۱۰؍جولائی ۱۹۷۷ء)
نمونہ اردو
(جناب وقار احمد، سیکریٹری، عملہ ڈویژن ، کی طرف سے تمام سیکریٹری صاحبان برائے وفاقی حکومت/تمام چیف سیکریٹری صاحبان برائے صوبائی حکومتیں)
من جانب:  وقار احمد    کابینہ سیکریٹریٹ
سیکریٹری (عملہ ڈویژن)حکومت پاکستان
نمبر۷۳/۱/۱۔ انتظامی اصلاحات سیل   راولپنڈی، ۱۰؍نومبر ۱۹۷۳ء
محترم سیکریٹری،
آپ کی معلومات اور وزارت/ ڈویژن میں استعمال کے لیے سول ملازمین (ملازمتوں کی نام دہی میں تبدیلی اور منسوخی درجات) قواعد۱۹۷۳ء کی نقل، چند زائد نقول کے ساتھ، ملفوف ہے۔
 یہ قواعد جریدہ پاکستان (پاکستان گزٹ) مورخہ ۳ نومبر ۱۹۷۳ء میں شائع ہو چکے ہیں۔
تمام پاکستان سول ملازمین (نام دہی میں تبدیلی) قواعد ۱۹۷۳ء کی ایک نقل عملہ ڈویژن کی دفتری یادداشت نمبر۷۳/۱/۱، اے آر سیل(انتظامی اصلاحات سیل) مورخہ ۱۰؍ اکتوبر ۱۹۷۳ء کے ساتھ، تمام وزارتوں/ڈویژنوں اور صوبائی حکومتوں کو ارسال کی گئی تھی۔
۲۔ سول ملازمین (ملازمتوں کی نام دہی میں تبدیلی اور منسوخی درجات) قواعد ۱۹۷۳ء نے ۲۰؍اگست ۱۹۷۳ء کو وزیراعظم کی طرف سے اعلان کردہ منسوخی درجات کو رسمی طور پر مؤثر کیا۔
جریدی (گزیٹڈ) اور غیر جریدی(نان گزیٹڈ) اسامیوں کی درجہ بندی بھی ختم ہو گئی ہے۔
 تاہم گریڈ ۱۶ و بالا کے تمام تقررات کا جریدہ/گزٹ میں اعلان کرنے کا عمل جاری رہے گا۔
۳۔ قواعد بالا یہ بھی فراہم کرتے ہیں کہ ’’تمام پاکستان متحدہ درجات‘‘ میں شامل اسامیوں کے علاوہ ،تمام وفاقی ملازمتوں اور اسامیوں کو وفاقی متحدہ درجات کہا جائے گا۔
 اس طرح تین متحدہ درجات ہوں گے یعنی
(۱) تمام پاکستان متحدہ درجات
(۲) وفاقی متحدہ درجات
(۳) صوبائی متحدہ درجات
صوبائی حکومتوں سے درخواست کی جاتی ہے کہ وہ اپنے تحت ملازمتوں اور اسامیوں کا نام صوبائی متحدہ درجات رکھنے کے لیے یکساں احکامات جاری کریں۔
۴۔ سول ملازمین (ملازمتوں کی نام دہی میں تبدیلی اور درجات کی منسوخی) قواعد ۱۹۷۳ء کے قاعدہ ۸ کی طرف خاص طور پر توجہ دلائی جاتی ہے جس کے ذریعے کسی خاص ملازمت یاکاڈر یاخاص اسامی سے متعلق اشخاص کے حق میں، تقرر، ترقی یا تبادلہ کی غرض کے لیے اسامیوں کی تمام تخصیصات ختم کر دی گئی ہیں۔
 اس قاعدے کا مقصد یہ ہے کہ کوئی سرکاری ملازم موجودہ قواعد بھرتی میں اہتما م یا دوسری ہدایات کی بنیاد پر ، کسی خاص اسامی پر، ترقی یا تقرر بطور حق دعویٰ نہ کرے۔ 
 انتظامی اصلاحات کی روشنی میں تازہ قواعد و ضع کرنے کے لیے کارروائی ہو رہی ہے۔
  مثال کے طور پر ایس آر او۱۲۳۸(۱)/۷۳/ مورخہ ۲۱؍اگست ۱۹۷۳ء کے ذریعے  تمام پاکستان متحدہ درجات میں اسامیوں کے لیے چند قواعد پہلے ہی جاری ہو چکے ہیں۔
دوسرے معاملات میں ، متعلقہ وزارتوں اور ڈویژنوں سے گفتگو جاری ہے۔ 
تاہم مختلف اسامیوں پر ترقی اور براہ راست بھرتی کے لیے موجودہ کوٹا کی پابندی تا حکم ثانی جاری رکھی جائے، تاکہ خلا پیدا نہ ہو جائے۔
آپ کا مخلص،
(وقار احمد)
تمام سیکریٹری صاحبان
برائے وفاقی حکومت
نقل بخدمت چیف سیکریٹری صاحبان برائے صوبائی حکومتیں
 درخواست ہے کہ صوبائی حکومتوں کے تحت ملازمتوں اور اسامیوں سے متعلق یکساں کارروائی کی جائے۔
(وقار احمد)
فہرست درجہ بندی
کسی ملازمت ،کاڈر یا اسامی کے مناسب نظم و نسق کے لیے حاکم مجاز برائے تقرر ایسی ملازمت ،کاڈر یا اسامی کے ارکان کے تقدم/سینیارٹی کی وقتی طور پر فہرست تیار کرائے گا۔
 اس فہرست کے مندرجات کو ایسی ملازمت، کاڈر یا اسامی کے لیے ، جیسی بھی صورت ہو، کسی بھی مفہوم میں ایک مخصوص تقدم/سینیارٹی کے لیے حاصل کردہ حق کی بنیاد نہیں بنایا جائے گا۔
تمام ملازمتوں اور گریڈوں کا "تمام پاکستان متحدہ درجات" میں انضمام کے بعد "تمام پاکستان متحدہ درجات" کے گریڈ ۲۰ اور بالا کے افسروں کیدرجہ بندی فہرست اور گریڈ ۱۹ کے افسروں کی درجہ بندی فہرست تیار کی گیئیں اور ان فہرستوں کو گردش کیا گیا تا کہ فہرست میں درجہ بندی میں کوئی فرد گزاشت یا تفاوت ہو تو اس کے بارے میں عملہ ڈویژن کو مطلع کیا جا سکے۔
نمونہ اردو
(جناب وقار احمد سیکریٹری، عملہ ڈویژن ،کی طرف سے صوبائی حکومتوں کے چیف سیکریٹریوں اور وفاقی حکومت کے تمام سیکریٹریوں کو خط)
من جانب:  وقار احمد کابینہ سیکریٹریٹ
سیکریٹری(عملہ ڈویژن)حکومت پاکستان
نمبر۷۳/۱/۵۔ انتظامی اصلاحات سیل راولپنڈی۷,ستمبر ۱۹۷۳ء
محترم ،
۲۰؍اگست ۱۹۷۳ء کو قوم سے اپنے نشریاتی خطاب میں وزیراعظم نے تمام ملازمتوں اور کاڈروں کو ایک متحدہ ملازمت میں ضم کرنے کا اعلان کیا۔
۲۔ سیکریٹری جنرل،ایڈیشنل سیکریٹری اور جائنٹ سیکریٹری کے مرتبہ میں ’’تمام پاکستان متحدہ درجات‘‘ کے افسروں ،بشمول ان گریڈوں میں درج شدہ اسامی کے حاملین، کی ایک درجہ بندی فہرست تیار کی گئی ہے۔
 فہرست کی نقول ملفوف ہیں جو متعلقہ افسروں میں گردش کر دی جائے ۔
 ہرگریڈ میں سینیارٹی /تقدم گریڈ میں تاریخ تقرر سے شمار کی جائے گی۔
  اگر اس میں فروگزاشتیں یا نقائص موجود ہوں تو وہ درستی کے لیے ۳؍ستمبر ۱۹۷۳ء تک ارسال کر دی جائیں۔
۳۔ وفاقی حکومت کے تحت ڈپٹی سیکریٹری اور صوبائی حکومتوں کے تحت ڈپٹی کمشنروں کے درجے میں اسامیوں پر محیط یکساں درجہ بندی فہرست زیر تالیف ہے۔
 آپ سے درخواست ہے کہ ان گریڈوں میں ملازمت کرنے والے افسروں کے بارے میں معلومات ۲۱؍ ستمبر ۱۹۷۳ء تک ارسال کی جائیں۔
آپ کا مخلص،
(وقار احمد)
چیف سیکریٹری صاحبان
برائے صوبائی حکومتیں
نقل بخدمت تمام سیکریٹری صاحبان برائے وفاقی حکومت برائے اطلاع و ضروری کارروائی
(وقار احمد)
سیکریٹری
نمونہ اردو
(جناب وقار احمد، سیکریٹری، عملہ ڈویژن ، کی طرف سے صوبائی حکومتوں کے تمام چیف سیکریٹری صاحبان  اور وفاقی حکومت کے تمام سیکریٹری صاحبان کے نام خط)
من جانب:  وقار احمد کابینہ سیکریٹریٹ
سیکریٹری (عملہ ڈویژن)حکومت پاکستان
نمبر۷۳/۲/۲۔ الف(۱ے)۶     راولپنڈی۲۶؍نومبر ۱۹۷۳ء
محترم ،
براہ کرم میرے نیم سرکاری خط نمبر ۷۳/۱/۵۔انتظامی اصلاحات سیل مورخہ ۷؍ستمبر ۱۹۷۳ء کی طرف رجوع کریں، جس کے ساتھ ’’تمام پاکستان متحدہ درجات‘‘ کے گریڈ ۲۰ و بالا کے افسروں کی فہرست درجہ بندی گردش کی گئی تھی۔
۲۔ ’’تمام پاکستان متحدہ درجات‘‘ کے گریڈ۔۱۹ کے افسروں کی فہرست درجہ بندی اب تیار ہو گئی ہے- 
فہرست کی نقول ملفوف ہیں، جنھیں متعلقہ افسروں میں گردش کر دیا جائے ۔
 فہرست میں مذکورہ افسروں کو جس بنیاد پر سینیارٹی منظور کی گئی ہے، کی نشان دہی پیش لفظ میں کی گئی ہے۔ 
 اگر کوئی فروگزاشت یا تفاوت پایا جائے تو اس کی درستی کے لیے ۳۱؍دسمبر ۱۹۷۳ء تک عملہ ڈویژن کو مطلع کر دیا جائے۔
آپ کا مخلص،
(وقار احمد)
ملفوفہ: فہرست درجہ بندی کا پیش لفظ (اس کتاب میں شامل نہیں کیاگیا)
تمام چیف سیکریٹری صاحبان برائے صوبائی حکومتیں 
 اور سیکریٹری صاحبان برائے وفاقی حکومت
لیٹرل انٹری کا نظام/جانبی موقع ملازمت کا نظام
۲۰؍اگست ۱۹۷۳ء کو قوم سے اپنے نشریاتی خطاب کے دوران، اس وقت کے وزیراعظم جناب ذوالفقار علی بھٹو نے سول ملازمت میں انتظامی اصلاحات پر تفصیلی گفتگو کی۔
ان اصلاحات کی ایک نمایاں خصوصیت وفاقی حکومت میں لیٹرل انٹری کا نظام/ جانبی موقع ملازمت کا نظام متعارف کرانا تھا۔
اس نظام کا مقصد یہ تھا کہ حکومتی مشینری میں تکنیکی ماہرین کی ایک ایسی جماعت پیدا کی جائے جو ساز گار حالات کار میں ملک کے بہترین مفاد میں اپنی اعلیٰ ذہنی صلاحیتیں استعمال کر سکیں۔
چنانچہ سول ملازمت کے قوانین اور قواعد و ضوابط میں اہتمام کیاگیا کہ نجی شعبہ مثلاً بینک کاری ، بیمہ اور صنعت و حرفت وغیرہ سے حکومتی ملازمت کے لیے ذہین اور با صلاحیت افرادکی خدمات حاصل کی جائیں۔
اس طرح نئے ملازمتی ڈھانچے کی بنیاد پر حکومت کو سائنسدان، انجینئر،ڈاکٹر، معیشت دان، حساب دار، ماہرین شماریات وغیرہ کی خدمات حاصل ہو سکیں گی۔
پالیسی سازی اور انتظامی امور کے لیے ماہرین خصوصی اور دیگر پیشہ ور ماہرین دستیاب ہوں گے۔
۲۔ ۱۹۷۳۔۷۷ء کے دوران لیٹرل انٹری نظام کے ذریعے مختلف پیشہ ورانہ گروپوں میں پانچ سو سے زیادہ افراد کا تقرر کیا گیا۔
 چونکہ ان افراد کا تقرر زیادہ تر عمومی کاڈروں میں کیاگیا، اس لیے پیشہ ورانہ اور تکنیکی ادارے ملک اور بیرون ملک میں موجود ذہین اور باصلاحیت پیشہ ورانہ ماہرین اور دیگر ماہرین خصوصی سے مکمل طور پر فائدہ نہیں اٹھا سکے۔
  اگرچہ تمام پیشہ ورانہ گروپوں میں لیٹرل انٹری نظام کے ذریعے تقرر کا اہتمام کیا گیا ہے لیکن ۱۹۷۷ء کے بعد، پاکستان کی مسلح افواج کے علاوہ دیگر افراد کے تقرر کے لیے یہ طریقہ استعمال نہیں کیا گیا۔
نمونہ اردو
(جناب وقار احمد، سیکریٹری، عملہ ڈویژن ، کی طرف سے وفاقی سیکریٹری صاحبان اور چیف سیکریٹری صاحبان کاصوبائی حکومتوں کو خط)
من جانب:  وقار احمد کابینہ سیکریٹریٹ
سیکریٹری (عملہ ڈویژن)
 حکومت پاکستان
نمبر۷۳/۱/۵۔قواعد  ۳ راولپنڈی۲۷؍اکتوبر ۱۹۷۳ء
محترم سیکریٹری،
وفاقی حکومت کے تحت اور خود مختار اداروں میں ڈپٹی سیکریٹری اور جائنٹ سیکریٹری اور مساوی کی اسامیوں کے لیے درخواستں طلب کرنے کے لیے اخباری نوٹ اور اشتہار کی نقل برائے اطلاع ملفوف ہے۔
 تمام سرکاری ملازمین خواہ وہ وفاقی حکومت یاصوبائی حکومتوں میں کام کر رہے ہیں، کو اپنی درخواستیں ارسال کرنے کی اجازت ہے۔
۲۔ مجھے نشان دہی کرنے کی اجازت دیں کہ جائنٹ سیکریٹری اور مساوی اور ڈپٹی سیکریٹری اور مساوی کے گریڈ میں خالی ہونے والی کوئی اسامی بنیاد بالا پر منتخب شدہ امیدواروں کے لیے مخصوص کی جائے گی۔
اگر ملازمت کی ناگہانی ضروریات میں، کوئی اسامی ایسے شخص سے پُرکرنا مطلوب ہو جو اس عمل کے ذریعے منتخب نہ کیا گیا ہو تو اس کا تقرر عبوری سمجھا جائے گا۔
 اس کے تقرر کو باقاعدہ کرنے سے پہلے، ایسے شخص کو دوسروں کے ساتھ مقابلہ میں اسامی کے لیے تحریری ٹیسٹ دینا اورمطلوبہ شرائط پر پورا اترنا ہو گا۔
اگر وہ منتخب ہونے میں ناکام ہو جاتاہے تو اسے واپس کر دیا جائے گا۔
۳۔ مندرجہ بالاصورت حال تمام متعلقہ افراد کے علم میں لائی جائے کیونکہ جب نومبر ۱۹۷۲ء میں ، اسی طرح درخواستیں طلب کی گئیں تھیں تو چند افسروں نے اس تاثر کے تحت درخواست نہیں دی کہ ترقی کے لیے ان کے معاملہ پر معمول کے مطابق غور کیاجائے گا۔
 اب جبکہ ملازمتیں ختم کر دی گئی ہیں اور سرکاری ملازمین کے کسی گروپ یازمرہ (کیٹیگری) کے لیے کوئی تخصیص نہیں ہے، تو اگر وہ چاہتے ہیں کہ ترقی کے لیے انھیں زیر غور لایا جائے تو ان سب کو اس طریق کار کے تحت درخواست دینی پڑے گی۔
آپ کا مخلص،
(وقار احمد)
تمام سیکریٹری صاحبان برائے وفاقی حکومت تمام چیف سیکریٹری صاحبان برائے صوبائی حکومتیں 
وفاقی حکومت کے تحت سول اسامیوں پر بھرتی کے لیے صوبائی/علاقائی کوٹا
اگست۱۹۷۳ء میں وفاقی حکومت نے تمام پاکستان کی بنیادپر براہ راست بھرتی کے لیے محفوظ خالی اسامیاں پُر کرنے کے لیے قابلیت/میرٹ کوٹا اور صوبائی /علاقائی کوٹا مقرر کر دیا۔
 ۲۰۰۷ء میں میرٹ کوٹا دس فی صد سے کم کر کے ۵ء۷ % اور بلوچستان کوٹا ۵ء۳% سے ۶% کر دیا گیا۔
موجودہ میرٹ کوٹا اور صوبائی/ علاقائی کوٹا حسب ذیل ہے:	
میرٹ کوٹا ۵ء۷ %
پنجاب (بشمول وفاقی علاقہ اسلام آباد ۵۰%
سندھ (بشمول کراچی) ۱۹%	
سندھ کے حصے کاذیلی تعین ۱۹% کا۴۰%
شہری علاقہ جات یعنی کراچی، حیدر آباد اور سکھر یا ۷،۶% 
دیہی علاقہ جات یعنی سندھ کا باقی علاقہ بلا شمول 	۱۹% کا۶۰%
کراچی،حیدرآباد اور سکھر یا ۴ء۱۱%
شمال مغربی سرحدی صوبہ ۵ء۱۱%
(اب خیبر پختون خوا) بلوچستان ۶%
گلگت  بلتستان ۴%
آزاد کشمیر ۲%
معاہداتی تقرر
معاہداتی تقرر سول ملازمین ایکٹ ۱۹۷۳ء کے سیکشن ۲(۱) (ج) کے معنی کے اندر ابتدائی تقرر ہے۔ اس لیے صوبائی/ علاقائی کوٹا کے بارے میں ہدایات معاہداتی تقرر پر بھی قابل اطلاق ہیں۔
وفاق کے زیر انتظام قبائلی علاقہ جات اب صوبہ خیبرپختونخوا کا حصہ ہو گئے ہیں۔
۱۰ فی صد کوٹا برائےخواتین 
۲۰۰۷ء میں وفاقی حکومت نے براہ راست بھرتی کے ذریعے پُر کی جانے والی وفاقی حکومت کی تمام ملازمتوں، بشمول مرکزی اعلیٰ ملازمتوں (سی ایس ایس) میں دس فیصد کوٹا مقرر کردیا۔
 یہ کوٹا کھلے میرٹ پر مقابلے کے ذریعے آنے والی خواتین کے علاوہ ہے۔
  خواتین کوٹا کسی صوبے کے لیے تعین کردہ مجموعی کوٹا کا حصہ ہو گا اور خاتون امیدواروں کے متعلقہ صوبے کے کوٹاسے شمارکیا جائے گا۔
 ۱۰% کوٹا کا اطلاق مندرجہ ذیل صورتوں میں نہیں ہو گا۔
 (الف) میرٹ کی بنیاد پر بھرتی کے لیے محفوظ خالی جگہوں کی فیصد پر ؛
(ب) متعلقہ قواعدکے مطابق ترقی یا تبادلہ کے ذریعے بھرتی کی صورت میں؛
(ج) مختصر میعاد کے لیے خالی جگہیں جن کے جاری رہنے کا چھ ماہ سے کم امکان ہو۔
(د) اکیلی اسامیاں جن میں خالی جگہیں صرف کبھی کبھار ہی واقع ہوں۔
خواتین کے لیے محفوظ کردہ خالی اسامیوں کے لیے اگر قابل خواتین امیدوار دستیاب نہ ہوں تو وہ اسامیاں زیر التوا رکھی جائیں گی اور صرف خواتین ہی سے پُر کی جائیں گے۔
وفاقی حکومت کے انتظامی کنٹرول کے خود مختار/نیم خود مختار اداروں/کارپوریشنوں میں ابتدائی تقرر پر بھی ان احکامات کا اطلاق ہو گا۔
۵فیصد کوٹا برائے اقلیتیں(غیر مسلم)
۲۰۰۹ء میں وفاقی حکومت نے وفاقی حکومت کی ملازمتوں میں پانچ فیصد کوٹا اقلیتوں (غیر مسلم) کے لیے مختص ہے۔
اس کوٹا کا اطلاق انھیں شرائط اور اسی طریق کار کے مطابق کیا جائے گا، جس طرح کہ خواتین کے کوٹا کے لیے اطلاق کیا گیا ہے۔ 
معذور اشخاص کے لیے وفاقی حکومت کی ملازمتوں میں دو فیصد کوٹا
وفاقی حکومت میں بنیادی سکیل ۱۔۱۵ کے لیے براہ راست بھرتی کی جانے والی اسامیوں پر معذور افراد کی ملازمت کے لیے دو فی صد کوٹامقرر ہے۔
 اس کوٹا کے علاوہ معذور افراد کھلے میرٹ پر بھی ملازمت حاصل کر سکتے ہیں۔
  سکیل ۱۔۱۵ کے لیے براہ راست بھرتی کرنے والی وزارتوں /ڈویژنوں اور ملحقہ محکموں کی ذمہ داری ہے کہ وہ بھرتی کے لیے اشتہار میں معذوروں کے لیے دو فی صد کوٹا کا ذکر کریں۔
نمونہ اردو
(جناب وقار احمد سیکریٹری ، عملہ ڈویژن کی طرف سے وفاقی حکومت کے تمام سیکریٹری صاحبان کو نیم سرکاری خط)
من جانب:  وقار احمد   کابینہ سیکریٹریٹ
سیکریٹری (عملہ ڈویژن)حکومت پاکستان
نمبر/۷۲/۹/۸ٹریننگ۔۵    راولپنڈی۱۸؍اکتوبر ۱۹۷۳ء
موضوع:  خود مختار/نیم خود مختار اداروں کی اسامیوں پر بھرتی کے لیے صوبائی /علاقائی کوٹا
محترم سیکریٹری
	عملہ ڈیژن کی دفتری یادداشت نمبر فائل ۹/۸۔/۷۲تربیت۔۵ مورخہ ۲۹ ستمبر ۱۹۷۳(نقل ملفوف ہے) کے ذریعے پہلے ہی ہدایات جاری ہوگئی ہیں کہ وفاقی حکومت کے تحت سول ملازمین پر قابل اطلاق صوبائی/علاقائی کوٹا وفاقی حکومت کے زیر انتظام تمام خود مختار/نیم خود مختار اداروں میں گریڈ۔۱۷ اور بالا کی اسامیوں پر بھی لاگو ہوگا۔
 ان خود مختار/نیم خود مختار اداروں میں مختلف صوبوں اور علاقوں کی نمائندگی کے بارے میں موجودہ صورت حال کا جائزہ لینے کے لیے، یہ درخواست ہے کہ ملفوفہ مرسوما/پروفارما پر معلومات جمع کی جائیں اور عملہ ڈویژن کو ارسال کی جائیں۔
۲۔ اس کتاب میں شامل نہیں کیا گیا۔
۳۔ معلومات بالا جمع کی جائیں اور آپ کی وزارت کے انتظامی کنٹرول کے تحت ہر خود مختار /نیم خودمختار ادارے کی بابت علیحدہ علیحدہ ، دو نقول عملہ ڈویژن کو زیادہ سے زیادہ ۱۵ نومبر ۱۹۷۳ء تک ارسال کی جائیں۔
آپ کا مخلص،
(وقار احمد)
تمام سیکریٹری صاحبان برائے وفاقی حکومت
اب بنیادی تنخواہ سکیل۔۱۷ اور بالا۔
ملازمتی انجمنیں
(۱) انتظامی  اصلاحات ۱۹۷۳ء کے بارے میں وزیراعظم کے اعلان مورخہ ۲۰؍اگست ۱۹۷۳ء کے بعد تمام ملازمتوں کو ختم کر دیا گیا ہے اور ان کی جگہ درجات/گریڈوں کے متحدہ ڈھانچا نے لے لی، نتیجہ کے طور پر ۲۰؍اگست سے پہلے موجود تمام ملازمتی انجمنوں کاوجود ختم ہو گیا۔
(۲) جنوری ۱۹۷۴ء میں عملہ ڈویژن نے وضاحت کی کہ ’’باقاعدہ طور پر تشکیل شدہ ملازمتوں‘‘ کی انجمنوں کے علاوہ دیگر ملازمین کی انجمنیں تا حکم ثانی اپنا کام جاری رکھ سکتی ہیں۔
ملازمتی انجمن کی رکنیت
کوئی سرکاری ملازم کسی ایسی انجمن کارکن، نمائندہ یاافسر نہیں بن سکتاجو سرکاری ملازمین کی نمائندگی کرتی ہو یاملازمین یاان کے کسی طبقے کی نمائندگی کرنا اس کامنشاہو، جب تک کہ یہ انجمن درج ذیل شرائط پوری نہ کرتی ہو:
(الف) انجمن اور اس کے عہدہ داروں کی رکنیت سرکاری ملازمین کے ایک مخصوص درجے تک محدود رکھی جائے او راس درجے کے تمام سرکاری ملازمین کے لیے ہوگی۔
(ب) اس انجمن کا کسی طرح بھی ایسی انجمن سے کوئی الحاق یاتعلق نہیں ہو گا جو خود یاانجمنوں کی فیڈریشن (الف) پر پورا نہ اترتی ہو۔
(ج) یہ انجمن کسی بھی طرح نہ تو کسی سیاسی جماعت یا انجمن سے وابستہ ہو گی اور نہ سیاسی سرگرمی میں حصہ لے گی۔
(د) یہ انجمن درج ذیل کام نہیں کرے گی:
بجز حکومت کے کسی عمومی یا خصوصی حکم کے مطابق یہ انجمن میعادی جریدے کا بندوبست یااجراء نہیں کرے گی۔
بجز حکومت کی پیشگی منظوری کے یہ اپنے ارکان کی جانب سے نہ تو پریس میں اور نہ اس کے برعکس کسی بھی 
مطالبے کی اشاعت عمل میں لائے گی۔
(ر) کسی بھی مجلس قانون ساز یا مقامی ادارے کے انتخاب میں خواہ پاکستان میں ہو یا کہیں اور، یہ انجمن:
ایسے انتخاب کے لیے کسی امیدوار کی طرف سے کیے کئے اخراجات کی ادائیگی نہیں کرے گی۔ نہ ہی کوئی چندہ دے گی۔
ایسے انتخاب کے لیے کسی بھی ذریعہ سے کسی امیدوار کی مدد نہیں کرے گی؛ یا
رائے دہندگان کی رجسٹریشن میں یا ایسے انتخاب کے لیے کسی امیدوار کے انتخاب میں نہ کوئی ذمہ داری لے گی، 
نہ مدد کرے گی۔
(س) یہ انجمن درج ذیل کام بھی نہیں کرے گی:
مجلس قانون ساز یامقامی ادارے کے خواہ وہ پاکستان میں ہو یا کہیں اور، کسی رکن کے لیے نہ تو کوئی چندہ دے 
گی، نہ اس کی کفالت کرے گی۔
یہ کسی ایسی ٹریڈیونین کو نہ کوئی چندہ دے گی نہ اس کے اخراجات برداشت کرے گی جس نے ٹریڈیونین ایکٹ 
۱۹۲۶ء (ایکٹ نمبر ۱۶،۱۹۲۶) کی دفعہ ۱۶ کے تحت فنڈ قائم کر رکھا ہو۔
ملازمتی انجمنوں کے بارے میں دیگر ہدایات:
(الف) ملازمتی انجمنوں کے انتخابات دفتری اوقات میں منعقد کرانے کی اجازت نہ دی جائے؛
(ب) دفتری حدود میں اور دفتری اوقات میں ایسے انتخابات میں فتح کاجشن منانے کی اجازت نہ دی جائے؛
(ج) ملازمتی انجمنوں کے اجلاس دفتری حدود میں اور دفتری اوقات میں منعقد نہ کیے جائیں۔
(د) ملازمتی انجمنوں کے نمائندوں کو وفاقی ملازمین کے رفاہی فنڈ اور گروہی بیمہ کے بورڈ آف ٹرسٹیز کے اجلاس میں،جب بھی وہ دفتری اوقات میں منعقد ہوں، دعوت نامہ دکھانے پر، شرکت کی اجازت دی جائے۔
(ر) ملازمتی انجمنوں کے نمائندوں کو ایسے اجلاسوں میں شرکت کی اجازت دی جائے جن کاانتظام سرکاری طور پر کیا گیا ہو اور اجلاس کاایجنڈا وزارتوں/ڈویژنوں کو بھی فراہم کیا گیا ہو۔
اجلاس کے حکم نامے میں لازمی طو رپر اوقات کا تعین کیا جائے تاکہ اجلاس کے بعد عہدیدارمناسب وقت میں واپس اپنے فرائض منصبی ادا کرنے کے لیے پہنچ جائیں۔
(س) اجتماعی اور جائز مسائل پر گفتگو کرنے کے لیے سکیل ۱۔۲ کے ملازمین کی انجمن کے عہدیداروں کی درخواست وزارتوں/ڈویژنوں کے افسروں کو قبول کرنی چاہیے۔
(ص) کسی سول ملازم یاسول ملازمین کی کسی انجمن کے لیے کارِ سرکار پر تنقید کرنا سرکاری ملازمین کے قواعد طرز عمل کے تحت غلط طرز عمل کے مترادف ہے اور اس سلسلے میں انضباطی کارروائی ہو سکتی ہے۔
 سول ملازمین کو ایک متعین ضابطہ کے تحت جائز شکایات مقررہ وساطت سے پیش کرنے کی اجازت ہے۔ 
 اخبارات کے ذریعے تشہیر کی اجازت نہیں ہے۔
(ط) تسلیم شدہ انجمنوں کو چاہیے کہ وہ حکومت کو اپنی جوابی وضاحتیں اور مطالبات نامزد افسر کے ذریعے پیش کریں۔ 
ایسی انجمنیں جو اپنی جوابی وضاحتیں کسی ایسے افسر یا حاکم کو پیش کریں گی جو اس مقصد کے لیے نامزد نہیں کیا گیا تو حکومت ان کی تسلیم کی گئی حیثیت کو کالعدم قرار دے سکتی ہے۔
نمونہ اردو
(جناب وقار احمد، سیکریٹری ، عملہ ڈویژن کی طرف سے تمام وفاقی سیکریٹری صاحبان کو خط)
من جانب:  وقار احمد کابینہ سیکریٹریٹ
سیکریٹری (عملہ ڈویژن)حکومت پاکستان
نیم سرکاری خط نمبر/۷۳/۱۷/۱۶۔فائل۔۱	راولپنڈی۳؍نومبر ۱۹۷۳ء
محترم جناب سیکریٹری،
انتظامی اصلاحات متعارف کراتے ہوئے وزیراعظم کے اعلان مورخہ ۲۰؍ اگست ۱۹۷۳ کے بعد،تمام ملازمتیں ختم کر دی گئیں اور گریڈوں کے متحدہ ڈھانچا سے بدل دی گئیں۔
 اس سلسلے میں ایس آر او ۱۳۰۷(۱)/۷۳ مورخہ ۱۴؍اگست ۱۹۷۳ء اور ایس آر او نمبر ۱۵۳۰(۱)/۷۳ مورخہ ۳؍نومبر ۱۹۷۳ء کے ذریعے رسمی اعلان بھی جاری کر دیا گیاہے۔
 نتیجہ کے طور پر، ۲۰؍اگست ۱۹۷۳ء سے پہلے موجود ملازمتوں کی نمائندگی کرنے والی تمام ملازمتی انجمنیں ختم ہو گئی ہیں۔
 اگر ایساپہلے نہ کیا گیا ہو تو اب ان انجمنوں کو فوری طور پر ختم کر دیا جائے۔
 ان انجمنوں کے نام پر منظور کردہ قرار داد یا کوئی کارروائی قانونی نہیں سمجھی جائے گی۔
۲۔ جہاں تک انتظامی اصطلاحات کی روشنی میں انجمن ملازمین کی تشکیل کا تعلق ہے ، ہدایات ضابطۂ تحریر میں لائی جا رہی ہیں اور مناسب وقت پر جاری کی جائیں گی۔
 اس کے بعد ان ہدایات کے تحت سرکاری ملازمین تازہ انجمنیں قائم کر سکیں گے اور انھیں تسلیم کرنے کے لیے درخواست دے سکیں گے۔
آپ کا مخلص،
(وقار احمد)
تمام سیکریٹری صاحبان وفاقی حکومت
باب نمبر۳
سرکاری اداروں کی سالانہ رپورٹیں
فہرست مندرجات
تعارفی نوٹ
(الف) سرکاری اداروں کی سالانہ رپورٹیں
(ب) وفاقی پبلک سروس کمیشن کی سالانہ رپورٹ
نمونہ اردو
چیئرمین وفاقی پبلک سروس کمیشن کی طرف سے صدر مملکت کو خط (سالانہ رپورٹ ۲۰۱۵ء)
نمونہ اردو
جناب  ایم سلمان فاروقی ، وفاقی محتسب کی طرف سے صدر مملکت کو خط(سالانہ رپورٹ ۲۰۱۴ء)
نمونہ اردو
سید طاہر شہباز، وفاقی محتسب پاکستان کی طرف سے صدر مملکت کو خط (سالانہ رپورٹ ۲۰۱۵ء)
نمونہ اردو
جناب عبدالرؤف چوہدری، وفاقی ٹیکس محتسب کی طرف سے جناب صدر، اسلامی جمہوریہ پاکستان کو خط
نمونہ اردو
جناب عشرت حسین گورنر سٹیٹ بینک پاکستان کی طرف سے ڈاکٹر سلمان شاہ ، مشیر وزیراعظم برائے مالیات کو خط
سالانہ رپورٹ
سرکاری اداروں کی سالانہ رپورٹیں
سالنامہ
ہر مالی سال کے آغاز میں کابینہ اور عام عوام کی اطلاع کے لیے بطور مستقل ریکارڈ ہر ڈویژن ’’سالنامہ‘‘ تیار کرے گا جو مندرجہ ذیل پر مشتمل ہو گا:
(الف) گزشتہ مالی سال کے دوران، اس کی سرگرمیوں، کارناموں اور کارکردگی کی تفصیلات جن میں صرف غیر درجہ بند معلومات دی جائیں، جو بطورحوالہ استعمال کی جا سکتی ہوں؛
(ب) گزشتہ مالی سال کے دوران تجویز کردہ سرگرمیوں اور اہداف کا پروگرام اور یہ کہ انھیں کس حد تک عملی جامہ پہنایا گیا؛ اور
(ج) مناسب طور پر مرتب کردہ متعلقہ اعداد و شمار۔
نوٹ: ڈویژن کا سیکریٹری اس بات کو یقینی بنائے گا کہ ’’سالنامہ‘‘ میں غیر درجہ بند مواد ہی فراہم کیاجائے تاکہ اس میں شامل معلومات اساتذہ، محققین، سکالروں اور دیگر دلچسپی رکھنے والوں کے استعمال کے لیے دستیاب ہوں۔ 
یہ رپورٹ مالی سال کے اختتام پر نوے یوم کے اندر سیکریٹری کابینہ کی جانب سے برائے اطلاع تقسیم کی جائے گی۔
صدر مملکت کو پیش ہونے والی سالانہ رپورٹیں
پارلیمنٹ/مجلس شوریٰ کے ایکٹ یا صدارتی حکم نامہ یا آریننس کے ذریعے قائم شدہ کئی اہم اداروں کی سالانہ رپورٹیں جو صدر مملکت کو پیش کی جاتی ہیں۔ مثلاً:
وفاقی پبلک سروس کمیشن آرڈیننس ۱۹۷۷ء (سیکشن۔۹)
دفتر وفاقی محتسب کا قیام ،حکم نامہ ۱۹۸۳ء
دفتر وفاقی ٹیکس محتسب کا قیام، آرڈیننس ۲۰۰۰ء (سیکشن۔ ۲۸)
خود مختار/نیم خود مختار اداروں/ کارپوریشنوں کی سالانہ رپورٹیں
خود مختار اداروں /نیم سرکاری اداروں/کارپوریشنوں کے تاسیسی قوانین میں رپورٹنگ کا ایسا مانسب نظام وضع کیا جاتا ہے جس کے زریعے متعلقہ خود مختار افارے/کارپوریشن کے قیام کے مقاصد کے حوالے سے اس کی کارکردفی کا جائزہ لیں ۔
جائزہ کارکردگی کے نظام میں مندرجہ ذیل طریقے شامل ہو سکتے ہیں: 
داخلی/بیرونی آڈٹ
منصوبہ بندی ڈویژن میں جائزہ کارکردگی بورڈ کا قیام۔
 اس بورڈ میں متعلقہ ادارے کے انتظامی ڈویژن کی نمائندگی بھی ہو
سالانہ رپورٹ
پارلیمنٹ /،جلس شوری کو جواب دہی
(الف) قومی اسمبلی/سینیٹ میں سوالات
(ب) قومی اسمبلی/ سینیٹ میں سالانہ رپورٹ پیش کرنا
(ج) پارلیمنٹ میں سالانہ بجٹ/میزانیہ پر بحث
(د) آڈیٹر جنرل پاکستان کی رپورٹ/ پبلک اکاؤنٹس کمیٹی
سالانہ رپورٹ کے مندرجات
ادارے کے مقاصد کی روشنی میں متعلقہ سال کی کارکردگی کاجائزہ لیاجائے اور اگلے سال کے لیے تجویز کردہ پالیسیوں کے بارے میں بتایاجائے۔
 مختصر طور پر مندرجہ ذیل معلومات سالانہ رپورٹ میں فراہم کی جائیں:
(الف) اہداف کے حوالے سے سرگرمیوں کی تفصیل ۔
(ب) کارپوریشن کی صورت میں ان سرگرمیوں کے مالیاتی نتائج (نفع و نقصان کا حساب، پیداوار/ مصنوعہ کی لاگت ، شرح لاگت کم کرنے کی کوشش افرادی قوت، مشنری اور خام مواد کی علیحدہ علیحدہ لاگت)
(ج)کارکردگی کا تقابل : مختلف مدتوں میں ادارے کے مختلف حصوں کے درمیان اور کارپوریشن کی صورت میں نجی /پرائیوٹ سیکٹر کے متعلقہ ادارے سے اگر ممکن ہو۔
(د) اگر سرکاری شعبہ میں کوئی صنعت اجارہ داری کی بنیاد پر کام کر رہی ہو اور اسے غیر ملکی مقابلہ سے تحفظ دیا گیا ہو تو ایسی صورت میں مندرجہ ذیل معلومات بھی فراہم کی جائیں:
درآمد شدہ مساوی اشیاء کی قیمت اور کوالٹی
سالانہ قرضہ کی ادائیگی، اگر کوئی ہو
برآمدات کے امکانات
سالانہ بچت/غیر ملکی زرمبادلہ کی آمدنی
تجاویز برائے سالانہ رپورٹ
سالانہ رپورٹ مقررہ وقت کے اندر شائع کی جائے؛
دستاویزی مواد کے ساتھ اعداد وشمار فراہم کیے جائیں؛
سالانہ رپورٹ صرف تشہیر دستاویز نہ ہو بلکہ وہ ادارے کی تنظیم، حسابات اور کارکردگی کے بارے میں ایک مفید، مستند اور معلوماتی دستاویز ہو؛
انتظامی ڈویژن کو چاہیے کہ وہ اپنے زیر انتظام ہر خود مختار ادارے/ کارپوریشن کے لیے رہنما اصول مرتب کرے تاکہ ہر ادارہِ ایک معیاری اور مفید سالانہ رپورٹ شائع کرے۔
سالانہ ریٹرن
سکیوریٹیز ایکسچینج کمیشن پاکستان آرڈیننس ۱۹۸۴ء اور متعلقہ قواعد و ضوابط کے مطابق کمیشن سے رجسٹر شدہ ہر کمپنی کے لیے ضروری ہے کہ سالانہ ریٹرن کمپنیوں کے رجسٹریشن دفتر کے متعلقہ رجسٹرار کو جمع کرائے۔
کمپنی کی پیش کردہ یہ رپورٹ فیس کی ادائیگی پر عام لوگوں کے ملاحظہ کے لیے اور دستاویزات کی کاپی/نقل حاصل کرنے کے لیے دستیاب ہوتی ہے تاکہ دلچسپی رکھنے والے افراد/ادارے (بینک، سرمایہ کار، وینڈر، فراہم کنندگان قرض خواہان، درآمد کنندگان اور برآمد کنندگان وغیرہ) کمپنی کے معاملات سے اچھی طرح آگاہ ہو جائیں اور اپنی سرمایہ کاری اور کمپنی کے ساتھ کاروبار کرنے کے بارے میں فیصلے کر سکیں۔
 یہ سٹیک ہولڈرز اور عام لوگ کمپنی کے کارپوریٹ ریکارڈ کی تصدیق شدہ نقول بھی حاصل کر سکتے ہیں۔
وفاقی پبلک سروس کمیشن کی سالانہ رپورٹ
وفاقی پبلک سروس کمیشن آرڈیننس ۱۹۷۷ء کے آرٹیکل۔۹ کے مطابق ،کمیشن کا فرض ہے کہ وہ اپنی کارکردگی پر صدر مملکت کو سالانہ رپورٹ پیش کرے۔
صدر رپورٹ کا ایک نسخہ /کاپی قومی اسمبلی/سینیٹ کو پیش کرنے کا انتظام کرے گا۔
مذکورہ بالا رپورٹ کے ساتھ ایک یادداشت منسلک ہو گی جس میں کمیشن کے علم کے مطابق مندرجہ ذیل معلومات شامل ہوں گی:
(الف) معاملات، اگر کوئی ہوں، جن کے بارے میں کمیشن کامشورہ قبول نہیں کیا گیا اور اس کی وجوہات ؛ اور
(ب) معاملات، اگر کوئی ہوں، جن کے بارے میں کمیشن سے مشورہ کیا جانا چاہیے تھا لیکن مشورہ نہیں کیا گیا اور اس کی وجوہات۔
نمونہ اردو
(چیئرمین وفاقی پبلک سروس کمیشن کی طرف سے صدر اسلامی جمہوریہ پاکستان کونیم سرکاری خط) 
(سالانہ رپورٹ۲۰۱۵ء)
نیم سرکاری خط نمبر ۱/۱/۹۹۔ڈی ایس (سی پی۔۱)اسلام آباد،   تاریخ۱۵ دسمبر ۱۹۸۸
جناب نوید اکر م چیمہ،
چیئرمین،
ٹیلی فون نمبر0519205746
جناب صدر،
وفاقی پبلک سروس کمیشن آرڈیننس ۱۹۷۷ء کے سیکشن ۹ کی پیروی میں، وفاقی پبلک سروس کمیشن کی سالانہ رپورٹ برائے ۲۰۱۵ء اسلامی جمہویہ پاکستان کے صدر کو پیش کی جاتی ہے۔
 یہ رپورٹ یکم جنوری تا ۳۱ دسمبر ۲۰۱۵ء کی مدت کے لیے کمیشن کی عملی کارکردگی بیان کرتی ہے۔
۱۔ گزشتہ ۶۸ سال کے دوران ، جب سے وفاقی پبلک سروس کمیشن قائم کیا گیا، اس کی تشکیل، سائز اور طریق کار تبدیل ہو گئے ہیں لیکن اس کامجموعی مقصد یکساں رہا۔
 کمیشن کو منصفانہ اور کھلے/آزاد مقابلہ کے طریقے کے ذریعے انسانی وسائل کے ایک وسیع میدان میں بھرتی کرنے کا دستورالعمل/ضابطہ دیا گیا ہے تاکہ وہ مؤثر طریقے سے اور مستعدی کے ساتھ حکومت اور پاکستان کے عوام کی خدمت کر سکیں۔
۳۔ اس مقصد کے لیے، وفاقی پبلک سروس کمیشن امتحان کا معیار/ماڈیول تیار کرتاہے، تمام پاکستانی ملازمتوں، وفاق کی سول ملازمتوں اور وفاق کے امور کے تعلق سے سول اسامیوں (بنیاد ی تنخواہ ۱۶ و بالا (پر اشخاص کی بھرتی کے لیے ٹیسٹوں اور امتحانات کا اہتمام کرتاہے اور ان کے علاوہ وفاقی حکومت کی ایسی اسامیوں کے لیے جووقتاً فوقتاً وفاقی حکومت مخصوص کرے.امتحانات منعقد کرتاہے۔
 شکایات/ نظرثانی عرضداشتیں، اگر کوئی ہوں ، پر غور کرتاہے اور فیصلہ کرتا ہے۔
 آئین کے آرٹیکل ۲۷ میں وضع کردہ اصولوں اور حکومت کی طرف سے وقتاً فوقتاً مقررہ محفوظ نشستوں پر کمیشن تمام بھرتیاں کرتا ہے۔
۴۔  اس کام میں، کمیشن بطور آزاد ضابطہ کنندہ عمل کرتاہے۔
 یہ وزارتوں/ڈویژنوں/محکموں کے ساتھ کام کرتاہے تاکہ بطور ضابطہ کنندہ اور ان کے کام میں بطور اعانت کنندہ، دونوں حیثیتوں میں بھرتی کے طریق کار کی تجدید کرے اور اسے پیشہ ورانہ بنائے۔
 کمیشن کی قانونی ذمہ داریاں تقاضا کرتی ہیں کہ وہ بنیادی سکیل ۱۶ اور بالا کی بھرتی کے لیے قابلیت اور طریقوں سے متعلق معاملات پر صدر مملکت کو مشورہ دے۔ 
 مختلف وزارتوں/ڈویژنوں/محکموں کے اندر ان اسامیوں کی بھرتی کے لیے جب کمیشن کارروائی کرتاہے تو بعض اوقات ان ذمہ داریوں کا تقاضا ہوتاہے کہ اپنے مؤقف پر ڈٹ جائے اور بطور آزاد ضابطہ کنندہ صاف صاف بات کرے۔
  یہ رپورٹ ان چیلنجوں کی اہمیت اجاگرکرتی ہے جن کا اس سلسلے میں کمیشن کو سامنا کرناپڑتاہے۔
  یہ رپورٹ نہ صرف بھرتی سے متعلق چیلنجوں کی نشان دہی کرتی ہے بلکہ اصلاحات کی پیش قدمیوں کوبھی شامل کرتی ہے۔
۵۔	ہر سال کی طرح، سال ۲۰۱۵ء کے لیے مقاصد و اہداف طے کیے گئے۔
 ان میں سے چند مقاصد اور اہداف معیار انتخاب کو بہتر بنانے ، بھرتی کے طریق کار اور کارروائی کا تنقیدی جائزہ ، نظرثانی اور وقت کی حد مقرر کرنے، اطلاعی ٹیکنالوجی کے استعمال میں اضافہ کرنے اور تاخیر کم کرنے کے لیے تھے۔
شاید اس سال کی سب سے بڑی کامیابی، درخواستوں کی ۱۰۰%طلبی اور کارروائی تھی۔
جیسا کہ رپورٹ میں وضاحت کی گئی ہے، پچھلے سال تک معلومات کااندارج اور ما بعد پروف خوانی کی کارروائی میں دو سے تین ماہ لگ جاتے تھے اور اس لیے درخواستوں پر کارروائی کے لیے خود کار نظام کی ضرورت محسوس کی گئی۔ 
کمیشن کے لیے یہ ایک اہم پیش رفت ہے جو کمیشن اور امیدواروں دونوں کے لیے بہت مفید ہو گی۔
۶۔ مرکزی اعلیٰ ملازمتوں کے امتحان مقابلہ میں اصلاحات ایک اور اہم سنگ میل تھا۔
 مرکزی اعلیٰ ملازمتوں کے امتحانات مقابلہ کے نصاب کی نظرثانی کے لیے اعلیٰ تعلیمی کمیشن کے نامزد ماہرین خصوصی مضامین کے پینل سمیت، کمیشن نے مختلف دلچسپی رکھنے والوں کے ساتھ ایک وسیع اور سیر حاصل/بھرپور گفتگو کا دور کیا۔ 
 سکیم اور نصاب پرآخری دفعہ ۱۹۸۱ء میں نظرثانی کی گئی تھی۔
  تیزی سے تبدیل ہوتے ہوئے ماحول اور مابعد چیلنجوں کے پیش نظر، اصلاحات کرنے کی ضرورت شدت سے محسوس کی گئی۔
  امتحان مقابلہ ۲۰۱۶ء اور اس کے بعد کے لیے نئی سکیم میں چھ نئے مضامین، بشریات، جُرمیات، ماحولیات سائنس مطالعۂ جنس ، طرزحکمرانی ، سرکاری پالیسی، شہری منصوبہ بندی اور شہری نظم و نسق اور اختیاری مضامین کے نمبروں کی نظرثانی اور تمام امیدواروں کے لیے یکساں مواقع فراہم کرنا شامل تھے۔
۷۔ مختلف وزارتوں/ ڈویژنوں /محکموں میں، بنیادی تنخواہ ۱۶ اور بالا میں ، تمام اسامیوں کے لیے عمومی (براہ راست) بھرتی میں کیفیتی/ خاصیت کے لحاظ سے بہتری کو پیش نظر رکھتے ہوئے اور بیرون کاڈر ملازمت میں اصلاحات کے لیے، نصاب اور امتحان سکیم کی نظرثانی کے ذریعے انتخاب کا عمل مزید بہتر بنایا گیا۔
اس کامقصد امیدواروں کی حوصلہ افزائی کرنا تھا کہ وہ مطلوبہ مہارتوں اور معلومات سے اپنے آپ کو آراستہ کریں اور انتخاب کو مزید مسابقتی بنائیں۔
 ۲۰۱۵ء میں بنیادی تنخواہ ۱۶ تا ۲۰ میں ۱۸۶۴ اسامیوں پر انتخاب کے لیے، بھرتی کے ۲۶۸ معاملات کے لیے ٹیسٹ سکیمیں اور نصاب بنائے گئے۔
 یہ قابل ذکر ہے کہ پہلے مذکورہ اسامیوں پر ایک سال میں ۶۸۱۹۴۰ سے زیادہ درخواستوں پر کارروائی کی گئی۔
۸۔ یہ اہم نکات کام کے بنیادی بوجھ میں مسلسل اضافہ ظاہر کرتے ہیں۔
 ہمارے ارکان مختلف اسامیوں پر امیدواروں کی بھرتی/ انتخاب عرضداشتوں کی نظرثانی میں مصروف رہے۔
  کمیشن نے ۳۸۳۰ غیر کاڈر اسامیوں پر بھرتی کے معاملات پر کارروائی کی۔
 ان میں ۲۰۱۵ء میں مشتہر کردہ اور سابقہ برسوں سے منتقل کیے گئے معاملات شامل تھے۔
۲۰۱۵ء میں۶۷۵  اسامیوں کے لیے ۱۴۷ معاملات کو قطعی شکل دی گئی۔
  کمیشن نے ۲۲۸۸ امیدواروں کا انٹرویو کیا اور عمومی بھرتی کے تحت ، بنیادی تنخواہ ۱۶ تا بنیادی تنخواہ ۲۰ میں ۵۷۵ اسامیوں پر سفارشات پیش کیں۔ 
 ۲۰۱۵ء    کے سال میں، مرکزی اعلیٰ ملازمتوں کے امتحانات مقابلہ کے تحت ۲۳۳  اسامیوں پر نامزدگیاں بھی کی گئیں۔
۹۔ اس رپورٹ میں، ہم نے ایسی اضافی سرگرمیوں کے سلسلے کا بھی اندراج کیا ہے جو انتخاب کے عمل کوبہتر بنانے کی تائید/حمایت میں کیے گئے جیساکہ باب ۵ اور باب۶ میں نشان دہی کی گئی۔(سالانہ رپورٹ)
۱۰۔ امتحان مقابلہ میں، ہم انتخاب کے عمل کی براہ راست نگرانی کرتے ہیں اور خصوصی توجہ دیتے ہیں۔
 اس سال کے دوران، شماریاتی تجزیہ اور حوالہ نگاری کے لیے ہم نے ہر سطح کی اسامیوں کے لیے درخواستوں کے تنوع/ رنگارنگی پر معلومات/ اعداد و شمار جمع کیے۔
 مرکزی اعلیٰ ملازمتوں کے مقابلہ امتحانات ۲۰۱۴ء کے تحت، ایک اسامی کے لیے درخواستوں کا تناسب ۷۸ تھا۔
  امتحان دینے والے امیدواروں میں صرف ۸۶ء۲ فی صد حتمی طور پر اہل ہوئے۔ 
  حتمی طور پر ۳۷۷ اہل امیدواروں میں پنجاب سے ۶۹%، خیبر پختون خوا سے ۱۰%، سندھ دیہی سے ۹% ، سندھ شہری سے ۵%، بلوچستان سے ۳%، گلگت  بلتستان/فاٹا سے ۲ % اور آزاد جموں و کشمیر سے ۲ % تھے۔
۳۱۵ خالی اسامیوں میں سے، کمیشن نے ۲۳۳(۱۴۴مرد اور ۸۹ خواتین) خالی اسامیوں پر تعین کیا۔
 متعلقہ کوٹا سے امیدواروں کی عدم دستیابی کی وجہ سے ۸۲ خالی اسامیوں پر تعین نہیں کیا جا سکا۔
۱۱۔ اسی طرح، ۲۲۴۱۲ امیدواروں نے امتحان مقابلہ ۲۰۱۵ کے لیے درخواست دی لیکن ۱۲۱۷۶ امیدواروں نے امتحان دیا۔
 ۱۶؍اکتوبر۲۰۱۵ء کو تحریری حصے کے نتیجے کا اعلان کیا گیا۔ ۳۷۹ یا کل امیدواروں کے ۱۱ء۳ % تحریری امتحان میں اہل ہوئے۔
امتحان دینے والے امیدواروں کے صرف ۲فی صد.ء۳ فی صد حتمی طور پر امتحان میں اہل ہوئے۔
ایک اسامی کے لیے درخواستوں کا تناسب ۶۷ تھا۔
عملہ ڈویژن نے مطلع کیا کہ اعلیٰ مرکزی ملازمتوں کے مقابلہ امتحان ۲۰۱۵ء کے ذریعے ۳۳۳ خالی اسامیاں پُر کرنی ہیں۔
 ان اسامیوں کو میرٹ، صوبائی/ علاقائی کوٹا، خواتین کوٹا (۱۰فیصد) اور اقلیتی کوٹا(۵ فی صد) کے مطابق تقسیم کر دیا گیا۔
۳۳۳خالی اسامیوں میں سے ، ۲۳۸ (۱۳۲مرد یا ۵۵ فی صد اور ۱۰۶ خواتین یا ۴۵ فی صد) خالی اسامیوں پر کمیشن نے تعین کیا۔
متعلقہ کوٹا پر امیدواروں کی عدم دستیابی کی وجہ سے تعین نہ ہو سکا، ۹۵ خالی اسامیوں پر تعین نہ ہو سکا۔
۱۲۔ ۲۰۱۵ء کے دوران ۱۲ سروسوں/گروپوں کے لیے حتمی کامیابی کے امتحانات اور کاڈر اور غیر کاڈر اسامیوں کے لیے امتحانات منعقد ہوئے۔
۱۳۔ معلومات/ اعداد و شمار نے کمیشن کو دونوں امور بہتر طریقے سے سمجھنے میں رہنمائی کی: کیا ہو رہا ہے اور کیوں ہو رہا ہے۔
 یہ رپورٹ رجحانات کو بھی پیش کرتی ہے اور اس میں چند امور کاتجزیہ شامل ہے: اعلیٰ مرکزی ملازمتوں کے لیے امتحان دینے والے امیدواروں کی اوسط عمر، کامیاب امیدواروں میں مردوں اور خواتین کی نسبت ، مختلف مضامین / علمی شعبہ جات کا مقبول انتخاب اور کارکردگی، ایسے امیدواروں کی تقابلی کارکردگی جو پرائیویٹ/نجی، مشنری سکولوں، سرکاری اداروں، معذوروں کے لیے محفوظ کوٹا اور اقلیتوں وغیرہ سے کامیاب ہوئے ہوں۔
  یہ تجزیہ اس بات کو یقینی بنانے میں مدد کرتاہے کہ مسائل واضح طور پر سمجھ آ جائیں پھر صحیح سفارشات کی جائیں اور مناسب کارروائی کی جائے۔
۱۴۔ سابق برسوں کی طرح ، تقابلی تجزیہ مندرجہ ذیل امو ر پر مبنی ہے: اعلیٰ مرکزی ملازمتوں کے امتحان مقابلہ کے نتائج کے اعداد وشمار امتحان مقابلہ کے ممتحنوں کی رائے/فیڈ بیک، حتمی کامیابی امتحان، کمیشن کی طرف سے لیے گئے انٹرویو/ زبانی امتحان کے دوران امیدواروں کا جائزہ، سول ملازمت کی وسیع النظر تصویر پر نمایاں اثر بھی رپورٹ کاحصہ ہے۔
مشاہدات/نتائج تحقیق/سفارشات
۱۵۔ مقابلہ اور میرٹ پر مبنی انتخاب کے اعتبار سے ، کمیشن عام لوگوں کا اعتبار اور اعتماد ذیل میں چند مشاہدات /نتائج تحقیق/ سفارشات ہیں جو حکومت کی فوری توجہ کا تقاضا کرتی ہیں۔ 
سول ملازمت میں تنوع/ورائٹی کافروغ
۱۶۔ ملک کی متنوع /گوناگوں/متعدد اور مختلف ضروریات و مسائل میں مدد کے لیے، سول ملازمت میں متنوع/مختلف مہارتوں اور پس منظر کے حامل افراد کی ضرورت ہے۔
 امتحان مقابلہ سے ظاہر ہوتاہے کہ حتمی طور پر منتخب ہونے والے امیدوار مختلف شعبہ جاتی پس منظر سے آتے ہیں۔
 اس لیے کمیشن ان رجحانات کولگاتار مانیٹر کرتاہے،حکومت کو مطلع کرتاہے کہ مناسب کارروائی کرے جو سول ملازمت کی مستقبل کی تشکیل پر اثر انداز ہو سکتی ہے۔
کیریئر/ذریعہ معاش/پیشہ کے لیے پیشہ ورانہ مشورہ کی ضرورت اور سول سروس کی ترغیب
۱۷۔ اعلیٰ کامیابی حاصل کنندگان میں یہ رجحان اضافہ پذیر ہے کہ کیریئر/ذریعہ معاش کے پہلے انتخاب کے طور پر نجی شعبہ/ سیکٹر کو اختیار کریں۔
 اس کی بنیادی وجہ کیریئر/ذریعہ معاش میں تیز رفتار ترقی اور بہتر رقم معاوضہ ہے۔
  اس بات کی ضرورت ہے کہ ملک گیر سطح پر کیریئر /ذریعہ معاش کے بارے میں پیشہ ورانہ مشورے کے پروگرام کا آغاز کیاجائے، تاکہ سول ملازمت کی طرف بہترین صلاحیت/ ذہانت کو مائل کیا جا سکے اور ترغیب/تحریک دی جا سکے۔
  علاوہ ازیں، اس بات کی ضرورت ہے کہ ملازمت کے ڈھانچے کو زیادہ پُرکشش بنایا جائے۔
بھرتی، کارکردگی، رقم معاوضہ، کیریئر/ذریعہ معاش میں ترقی اور ریٹائرمنٹ مثبت قوت فراہم کرتے ہیں۔
 سول ملازمت اصلاحات کا تقاضا ہے کہ ان امور کی طرف ایک پیکیج کے طور پر نظر ڈالے اور اسے ایک پیشہ ورانہ ملازمت بنائے۔
تعلیم اور اعلیٰ علمیت کامعیار بہتر بنانا
۱۸۔ اعلیٰ مرکزی ملازمتوں کے امتحان مقابلہ ۲۰۱۵ء میں امیدواروں کی فی صد کامیابی ، تحریری پرچہ پر ممتحنین سے حاصل شدہ فیڈبیک/ باز افزائش/ رائے اور انٹرویو میں کمیشن کی مشاہدہ کردہ امیدواروں کی کارکردگی نشان دہی کرتی ہے کہ معیار تعلیم معمول سے نیچے رہا۔
 امیدواروں کی اہلیت ،کارکردگی اور معلومات مجموعی طور پر اوسط رہیں۔
 کمیشن کی یہ واضح رائے ہے کہ تصوراتی وضاحت ، علمیت اور تدریس دونوں لحاظ سے ، تعلیم رُوبہ زوال/بد تر ہو رہی ہے۔
  تعلیمی نظام میں نقائص اور کوتاہیاں بنیادی طور پر سکول میں، خاص طور پر دیہی علاقوں میں، غیر معیاری تعلیم کی وجہ سے ہے اور ضرورت ہے کہ اس پر غور کیا جائے اور مناسب طریقے سے نمٹا جائے۔
   معیاری تدریس و تعلیم بہتر بنانے کے لیے اعلیٰ تعلیم کی جامعات / یونیورسٹیوں/ انسٹی ٹیوٹوں اور اعلیٰ تعلیمی کمیشن کے ساتھ ہم کاری و تعاون کرنے کے لیے اضافی کوششوں کی ضرورت ہے۔
سول سروس /ملازمت میں خواتین کی شرکت کو فروغ دینے کے لیے مثبت کارروائیاں
۱۹۔ امتحان مقابلہ ۲۰۱۵ء میں، خاتون درخواست گزاروں کی تعداد ۳۷۵۴ تھی۔ 
مختلف گروپوں/ سروسوں کا کل تعین کردہ ۲۳۸ امیدواروں میں ۱۰۶ یا ۴۵ فی صد خواتین تھیں۔
 اپنی اچھی کارکردگی کی بنیاد پر، خاتون امیدوار تحریری حصہ میں نمایاں تعداد میں اہل ہوئیں اور انٹرویو کے لیے طلب کی گئیں اور جب ایک دفعہ انٹرویو ہو گیا تو ۷۶ خاتون امیداروں کاقابلیت پر تقرر ہو گیا۔
ایک اور دھارے/راستے یعنی ۱۰ فی صد محفوظ کوٹا برائے خواتین کے ذریعے ۳۰ خواتین امیدوارں کا مختلف گروپوں/ سروسوں میں تعین کیا گیا۔
اس سے نشان دہی ہوتی ہے کہ سول سروس میں شرکت کے ذریعے خواتین کو بڑے دھارے میں لانے کے لیے حکومت کی مثبت کارروائیاں مؤثر رہی ہیں۔
ایسی پیش قدمیوں سے امکان ہے کہ خواتین پاکستان کی سول سروس میں ایک خاصی بڑی/معقول تعداد میں اور قومی ترقی میں ایک اضافہ شدہ کردار ظاہر کریں گی/دکھائیں گی۔
خالی نشستوں کا مسئلہ
۲۰۔ متعلقہ کوٹا سے نمبروں کی کم از کم حد حاصل کرنے والے اہل امیدواروں کی عدم دستیابی کی وجہ سے امتحان مقابلہ کے تحت اسامیاں خالی رہیں۔
 اعلیٰ مرکزی ملازمتوں کے امتحان مقابلہ ۲۰۱۵ء میں ۹۵ نشستیں خالی رہیں۔
  ان میں سال ۲۰۱۴ء سے ۸۲ نشستیں منتقل ہوئیں۔ 
تکنیکی اسامیوں پر اہل پیشہ ور ماہرین کی عدم دستیابی
۲۱۔ متعلقہ کوٹا سے ، ٹیکنیکل/پیشہ ور ماہرین کی اسامیوں کے لیے، کمیشن کو اکثر اہل/قابل اور موزوں امیدوار نہیں ملتے۔
 سال ۲۰۱۵ء کے دوران، خصوصی میدانوں (اطلاعی ٹیکنالوجی ، ارضیات، انجینئری، میڈیسن/طب کا پیشہ) کے ۶۵ معاملات میں ۹ پیشہ ور ماہرین/پروفیشنلوں کی عدم دستیابی کی وجہ سے، بنیادی تنخواہ ۱۶۔۲۰ میں ۱۰۰ اسامیوں پر امیدواروں کی نامزدگی نہیں ہو سکی۔
 یہ فرض کیا جاتا ہے کہ بہتر اہل افراد کارپوریٹ/پرائیویٹ سیکٹر/شعبہ کے حق میں کیریئر کا انتخاب کرتے ہیں، کیونکہ یہ بہتر معاوضہ اور نسبتاً کام کے بہتر ماحول کی پیش کش کرتاہے۔
تمام تربیتی انسٹی ٹیوٹوں کے نصاب اور تربیتی کی نظرثانی کی ضرورت
۲۲۔ تمام تربیتی انسٹی ٹیوٹوں کے نصابوں اور تربیتی منصوبوں پر نظرثانی کی ضرورت ہے۔ 
ایسا معلوم ہوتا ہے کہ تعلیم پر زیادہ زور ہے بجائے اس کے کہ پیشہ ورانہ/پروفیشنل تربیت /تیاری یا پیشہ ورانہ فوقیت/برتری/امتیاز حاصل کرنے کے لیے مہارت سازی کی جائے جیساکہ ممتحنین نے مشاہدہ کیا ہے۔
 کمیشن کی رائے میں، حتمی کامیابی کے امتحان کے نصابات، تربیتی طریقیات /طریقوں کانظام اور تکنیکوں کی جامع نظرثانی اور دوبارہ ہم آہنگ/مطابقت کرنے کی شدید ضرورت ہے۔
  افسر کی قائدانہ صلاحیت اور پیشہ ورانہ اہلیت میں اضافہ کرنے کے لیے تربیتی اکادمیوں کو امکانی ترقیاتی ضروریات کی نشان دہی کرنے کی بھی ضرورت ہے۔
مقدمہ بازی، معاملات پر کارروائی کرنے میں تاخیر کی بنیادی وجہ
۲۳۔ بھرتی کے معاملات تیز رفتاری سے نمٹانے میں، بڑی رکاوٹوں میں سے ایک رکاوٹ مختلف فیصلوں کے خلاف مقدمہ بازی ہے۔
 اس سال کے دوران، ۳۱۴ تازہ مقدمات مختلف عدالتوں میں فائل کیے گئے۔
۳۸۲ مقدمات سابقہ برسوں سے منتقل ہوئے۔ 
 اس سال کے دوران ۲۱۲ مقدمات کا فیصلہ ہوا۔
اس طرح سال کے اختتام پر قانون کی مختلف عدالتوں میں ۴۸۴ مقدمات زیرسماعت ہیں۔
قواعد بھرتی اور کمیشن کے مشورے کی پابندی کرنا
۲۴۔ کمیشن نے تشویش کے ساتھ قواعد بھرتی میں بے قاعدگیاں اور نقائص مشاہدہ کیے۔
 کیونکہ تمام وزارتوں/ڈویژنوں/محکموں کے لیے یہ لازمی ہے کہ تمام سول عہدوں سے متعلق قواعد بھرتی کے لیے کمیشن کی رضامندی کے لیے درخواست کریں، کمیشن نے قواعد کی منظوری کے لیے حکومت کے اداروں سے ۱۹۰ معاملات وصول کیے۔
  کمیشن نے ۳۵ معاملات منظور کیےتاہم چار معاملات غیر موزوں سمجھے گئے اور ۸۲ معاملات پر کارروائی کی گئی تاکہ حکومت کے متعلقہ اداروں کے ساتھ مل کر نقائص کو دور کیا جا سکے۔
 ۶۹ معاملات میں تجویز کنندہ وزارت/ڈویژن نے کمیشن کی پیشگی منظوری سے قواعد بھرتی اور ملازمت کے اہلیتی قیود و شرائط تشکیل نہیں دیے۔
 ان تقررات نے امکانی امیدواروں کو نہ صرف اسامیوں کے لیے درخواست دینے سے محروم کر دیا بلکہ سول سروس/ملازمت میں ناقابلیت/نالائقی اور نا اہلیت کو فروغ دیا۔
  کل دس معاملات تھے جن میں سے تین میں کمیشن کی پیشگی منظوری کے بغیر بے قاعدہ تقررات کیا گیا اور تین معاملات میں متعلقہ وزارت/ڈویژن/محکمہ نے تقرر کی پیش کش میں تاخیر کی۔
  اس بات کی ضرورت ہے کہ تمام وزارتوں/ڈویژنوں کو یاددہانی کرائی جائے/دوبارہ زور دیا جائے کہ کمیشن کی موافقت سے قواعد بھرتی تشکیل دینے کے لیے مقررہ طریق کار کی پابندی کی جائے۔
قواعد بھرتی کی نظرثانی کی ضرورت
۲۵۔ بہت وضاحت سے تیار کردہ قواعد بھرتی کا ایک مجموعہ بھرتی کی مکمل کارروائی کے لیے ایک نشان حوالہ/ معیار/ہوتاہے۔
 جس طریقے سے تجویز کنندہ وزارت /ڈویژن کی طرف سے مختلف اسامیوں کی قابلیتوں کو تفصیلی طور پر بیان کیا جاتاہے، کمیشن نے بار بار اس میں بہت سارے نقائص کا مشاہدہ کیا ہے۔
  کمیشن نے قواعد بھرتی کی نظرثانی کی ضرورت پر بار بار/متواتر تاکید کی ہے۔ کئی معاملات ۱۹۷۴ء سے موجود ہیں۔
اس کا اثر مختلف عنوان کے ساتھ ڈگری کے حامل بصورت دیگر اہل امیدواروں کے درخواست دینے پر اور انتخاب کمیٹی کے لیے صحیح انتخاب کرنے پر ہوتاہے۔
۳۷۸ ذاتی سماعتوں کے ایک بڑے حصے کا تعلق اس خصوصی مسئلے سے تھا یعنی امیدواروں کا دعویٰ کہ انھوں نے یکساں یا متعلقہ مضمون کا ایک مختلف عنوان کے تحت مطالعہ کیا ہے۔
پاکستان میں یونیورسٹی کی سطح پر نئے علمی شعبہ جات/ میدانوں میں تدریس کے ساتھ، اس بات کی قطعی ضرورت ہے کہ ان علمی شعبہ جات کو شامل کر کے قواعد بھرتی کی دوبارہ ہم آہنگی /مطابقت کی جائے۔
ذاتی سماعتوں کے لیے طریق کار پر دوبارہ غور
۲۶۔ غیر کاڈر اسامیوں کے لیے بھرتی کی کارروائی کی رفتار میں اضافہ کرنے کے لیے کوششوں کاآغاز ہو گیا ہے۔
 وفاقی پبلک سروس کمیشن آرڈیننس ۱۹۷۷ء میں دیے گئے طریق کار کی ضروریات کے مطابق، مسترد شدہ امیدواروں کو عرضداشتیں پیش کرنے کی اجازت ہے۔
اس کے بعد ذاتی سماعتیں ہوتی ہیں اور پھر کمیشن کے فیصلے کے خلاف نظرثانی عرضی/ریویوپٹیشن ہوتی ہے۔
اس عمل میں تقریباً دو ماہ کی تاخیرہو جاتی ہے۔
 کمیشن نے مشاہدہ کیاہے کہ ذاتی سماعتوں میں، متاثر امیدوار کے معاملے کے ہر پہلو پر غور کر کے فیصلہ کیا جاتا ہے؛ اس لیے سیکشن ۷(۳) میں دی گئی نظرثانی عرضی/ریویوپٹیشن پر تفصیلی غور کرنے کی شرط جس میں ایک مہینہ استعمال ہو جاتاہے، کو چھوڑ دیا جائے/ترک کر دیا جائے۔
امیدوار کے لیے ابھی بھی کھلا ہو گا/پابندی نہیں ہو گی کہ اگروہ ابھی بھی رنجیدگی/ قانونی حق سے محرومی محسوس کرے توہائی کورٹ سے رجوع کرے۔
انسانی وسائل کی ضروریات اور بھرتی کی منصوبہ بندی کے بارے میں کمیشن کووقت پر مطلع کیا جائے
۲۷۔ بھرتی کی کارروائی کو تیز رفتار کرنے کے لیے تمام وزارتوں/ڈویژنوں /محکموں کو مطلع کرنے کی ضرورت ہے کہ انسانی وسائل کی مستقبل میں ضروریات او ربھرتی اورمنصوبہ بندی کے بارے میں، ششماہی بنیادپر کمیشن کو مطلع رکھیں۔
سول سروس اصلاحات سے متعلق معاملات پرکمیشن کو شامل کیا جائے
۲۸۔ سول سروس اصلاحات پر تمام کلیدی غور وفکر میں کمیشن کو شریک کیا جائے۔
 ان سفارشات کا مقصد طرز حکمرانی، توقع کے مطابق کام کرنا اور کارکردگی کے اعلیٰ معیارات پر عمل کرنے اور برقرار رکھنے میں قابلیت ، اداروں ، نظم و ضبط اور اقدار کی حمایت کرنا ہے۔
  اس سے نہ صرف اداراتی فوقیت/امتیاز/خوبی میں ہونا چاہیے بلکہ پاکستان کے لیے ایک مربوط سول سروس بہتر ہونی چاہیے۔
۲۹۔ کمیشن ارکان کے ایک ہمہ گیر/وسیع النظر گروپ پر مشتمل ہے جو وسیع تجربے اور علم کے حامل ہیں۔
 میں تمام رکن رفقاء کا شکر گزار ہوں کہ وہ اپنا کام بہت احتیاط/باریک بینی سے کرتے ہیں اور بہت سارے مواقع پر دانشمندانہ مشورہ دیتے ہیں۔
۳۰۔ ہم خاص طور پر سیکریٹریٹ کی حمایت کے ممنون ہیں جو اپنا کام با ضمیری/راست بازی/حق شناسی/دیانتداری اور محتاط پڑتال کے ساتھ کرتا ہے۔
وہ کئی چیلنجوں پر پورا اترے جو ان کو دیے گئے۔
 میں پُراعتماد ہوں کہ آنے والے برسوں میں وہ اپنا کام جاری رکھیں گے۔
۳۱۔ اس ادارے کی مسلسل حمایت/تائید کے لیے ، کمیشن اسلامی جمہوریہ پاکستان کے واجب التعظیم صدر اور حکومت کے لیے اپنی ممنونیت کا اظہارکرتا ہے۔
آپ کا مخلص،
(نوید اکرم چیمہ)
چیئرمین
قابل عزت و احترام جناب ممنون حسین،
صدر،
اسلامی جمہوریہ پاکستان، اسلام آباد
جناب نوید اکرم چیمہ، پاکستان انتظامی سروس (بنیادی سکیل۔۲۲ کے ریٹائرڈ افسر)۱۹۷۲ء تا ۱۹۸۰ء کے دوران پاکستان کی برّی فوج میں خدمات انجام دیں	۔	
 سول سروس میں شمولیت کے بعد ضلع سوات میں اسسٹنٹ کمشنر تعینات کیے گئے۔
 پھر خیبر پختون خوا اور پنجاب کے مختلف اضلاع میں ڈپٹی کمشنر/ کمشنر اور دوسری اہم حیثیتوں پر خدمات انجام دیں۔
 ۲۰۱۳ء میں بطور وفاقی سیکریٹری رہائش و تعمیرات کام کیا اور پھر ریٹائرمنٹ(۲۰۱۵ء) تک چیف سیکریٹری، پنجاب رہے۔
۲۹ ستمبر ۲۰۱۵ء سے وفاقی پبلک سروس کمیشن کے چیئرمین ہیں۔
نمونہ اردو
وفاقی محتسب پاکستان کی طرف سے صدر پاکستان کو نیم سرکاری خط) 
ایم سلمان فاروقی(نشان امتیاز)
وفاقی محتسب پاکستان
    اسلا م آباد، ۱۱؍مارچ ۱۹۹۰ء
محترم جناب صدر،
جب قادر مطلق کسی کو غیر معمولی ذمہ داریوں کا مشکل کام سپرد کرتاہے تو یہ ذمہ داریاں اٹھانے کے لیے اور یہ مشکل امور انجام دینے کے لیے طاقت، عزم اور دانائی بھی عطا کرتا ہے۔
 سرکاری ملازمت میں، اپنے دور ملازمت کے آخری حصہ میں بطور وفاقی محتسب میرا تجربہ مختلف نہیں رہا ہے۔
(جبکہ میں بطور محتسب) اپنی میعاد کے آدھے راستے پر ہوں، میں قادر مطلق کا اظہار شکر ادا کرنے کے لیے الفاظ میں کمی پاتاہوں کہ اس نے مجھے طاقت دی اور اس سے بھی زیادہ اہم بات ہے کہ ہمہ تن منہمک اور ذمہ دار پیشہ ورماہرین کی ایک ٹیم دی جس نے ۲۰۱۸ء کے سال میں ۷۷۳۱۱ شکایتوں کے نمٹانے کا تقریباً غیر معمولی مشکل کام پورا کیا، جو دنیا میں ایسے کسی بھی ادارے کے لیے یقیناً ایک امتیازی نشان ہو گا۔
 یہ اطمینان اور انکساری کا مضبوط احساس ہے جو میں آپ کے علم میں لاتاہوں کہ ہم اپنے گزشتہ سال میں نمٹائے گئے ۷۴۷۷۵ معاملات کی کارکردگی سے آگے نکل گئے اور گزشتہ ۳۰ سال میں نمٹائے گئے ۱۶۵۸۳ معاملات کی سالانہ اوسط سے بھی سبقت لے گئے۔
۲۔ جیسا کہ ہم اپنی کامیابیوں سے آگے نکلنے کے لیے کوشش جاری رکھتے ہیں۔ ہمارا ارتکاز اور ترجیح غیر تبدیل شدہ رہے جس طرح کہ ہمارا فیصلہ کہ اس ملک کے بے یارومدد گار اور بد قسمت افراد کے لیے مدد اور خوشی لائیں جو ہماری وفاقی ایجنسیوں اور ان کے چند عہدے داروں کی بد انتظامی ، امتیازی سلوک، نااہلی اور بے توجہی کی وجہ سے تکلیف برداشت کرتے ہیں۔
 جب ہم ایسا کرتے ہیں تو ہم ان ایجنسیوں اور ان منتظمین کے تعاون کا اعتراف کرنا نہیں بھولتے جن کی فہم و فراست اور امداد کے بغیر یہ دفتر معاملات نمٹانے اور فیصلوں پر عمل درآمد کرنے کی اتنی بلند سطح حاصل نہ کر سکتا۔
 یہ ہمارے تحقیقاتی افسروں کے لیے باعث فخر ہے کہ ۹۹ فی صد سے زیادہ معاملات میں شکایت کنندگان اور ایجنسیوں نے ان کے نتائج تحقیق کو قبول کر لیا۔
 صرف ایک فی صد سے کم معاملات میں شکایت کنندگان یا ایجنسیوں نے صدر پاکستان کو ریویو درخواستیں یا عرض داشتیں پیش کیں۔
 صدر نے ۹۵ فی صد سے زیادہ عرض داشتوں میں ہمارے تحقیقاتی افسروں کے نتائج تحقیق کی حمایت کی۔
۳۔ آپ کو یہ معلوم ہو کر خوشی ہو گی کہ ہم اب ۶۰ یوم کے اندر شکایت کنندہ کی کسی لاگت کے بغیر ہر شکایت کا فیصلہ کر رہے ہیں اور برسوں سے جمع شدہ کام مکمل طور پر ختم کر دیا ہے۔
 یہ ہمارے ادارے کے لیے عام آدمی کو تیز رفتار انصاف فراہم کرنے کا ایک امتیازی اعزاز ہے۔
۴۔ وفاقی حکومت کی شدید خواہش جس کے لیے قومی ایجنڈا برائے تبدیلی کا آغاز کیا گیاہے، سے آگاہ ہوتے ہوئے ہم نے شکایت کے فیصلے کے لیے تیز رفتار طریق کار کو واضح شکل دینے کی کوشش کی۔
 ہمارے دفتر میں کام کرنے والے ماہرین اور پیشہ ورانہ مہارت کے حاملین کے ذریعے ایک قابل عمل اور قابل عمل درآمد تجویز تیار کی گئی ہے۔
۵۔ وفاقی محتسب کے ادارے میں عام آدمی کے بڑھتے ہوئے یقین اور اعتماد کا ایک اظہار یہ حقیقت ہے کہ عام زندگی کے مختلف حلقوں میں ممتاز افراد نے، بشمول سول سوسائٹی، قانونی برادری، عوامی نمائندوں، عہدیداروں اور ذرائع ابلاغ نے ہماری درخواست کا جواب دیا اور ہماری وفاقی کمیٹی برائے اصلاحات اور شکایات کا تیز رفتار فیصلہ اور قومی کمیٹی برائے اطفال کے لیے کام کرنے پر اتفاق کیا۔
 عام آدمی تک ہمارے پہنچنے کا فیصلہ ملک میں مزید دفاتر کے قیام اور ویڈیو رابطہ کاری سے پورا نہیں ہوتا بلکہ موجودہ عدالتی نظام پر کام کا بوجھ کم کرنے اور دوسرے وفاقی و صوبائی محتسبوں کے تعاون سے نچلی سطح تک انصاف دہی کو تیز رفتار کرنے اور توسیع کرنے کے لیے بہت کچھ کرنے کی ضرورت ہے۔
  ہم نے پہلے ہی صدر اور وزیراعظم سے ایک بین الصوبائی اجلاس کی مشترکہ صدر نشینی کرنے کی درخواست کی ہے۔
 اس اجلاس میں متعلقہ وزراء، صوبائی گورنر اور وزرائے اعلیٰ اور تمام محتسب صاحبان ہماری اس تجویز پر غور کرنے اور منظور کرنے کے لیے شریک ہوں کہ شکایت کنندگان کے کہاوتی دروازے پر پہنچیں اور ان کی شکایات ، مہینوں میں نہیں بلکہ دنوں میں حل کریں۔
   ہماری تجویز کو وفاقی مشاورتی کمیٹی کی آشیرباد حاصل ہے۔
۶۔ ہمارے دفتر میں قائم، دفتر قومی کمشنر برائے اطفال (او این سی سی) یونیسف کی مدد سے، حقوق اطفال اور تحفظ اطفال کے لیے محتسب نظام برائے اطفال کے لیے کام کررہا ہے۔
 اس نظام کو تقویت دینے کے لیے، اعلیٰ قابل اعتماد اور ممتاز شخصیات پر مشتمل قومی کمیٹی برائے اطفال تشکیل دی گئی ہے تاکہ یہ کمیٹی قومی کمشنر کی رہنمائی کر سکے اور مشورہ دے سکے۔
۷۔ وفاقی سیکریٹریٹ اسلام آباد اور اس کے پشاور، ڈیرہ اسماعیل خاں، ملتان، فیصل آباد، سکھر، کوئٹہ،لاہور اور کراچی میں واقع علاقائی دفاتر نے سال ہا سال اپنی بہترین کوشش کی ہے کہ وہ شکایت کنندگان تک قابل رسائی ہوں۔
 تاہم کئی علاقے ان کی پہنچ/ دسترس سے باہر ہیں۔ اس لیے ہمارا دوسرے شہروں اور ٹاؤنوں میں علاقی دفاتر قائم کرنے کا منصوبہ ہے اور حیدرآباد جس نے گزشتہ سال اپنا دروازہ کھولاہے، کئی دوسروں میں سے پہلا ہے۔
  ہم اسی طرح کے دفاتر ایبٹ آباد،حب اور گوادر میں قائم کرنے،گلگت   بلتستان میں دفتر دوبارہ کھولنے اور جلد ہی، ان شا اللہ، وفاق کے زیرانتظام قبائلی علاقہ جات(فاٹا) میں قائم کرنے کی منصوبہ بندی کر رہے ہیں۔
۸۔ اس طرح بڑی عاجزی اور بڑے اطمینان سے، قیام دفتر وفاقی محتسب حکم، ۱۹۸۳ء کی لازمی شرائط کی پیروی میں، وفاقی محتسب کی سالانہ رپورٹ برائے ۲۰۱۴ء آپ کی خدمت میں پیش کرتاہوں۔
اب صوبہ خیبرپختونخوا کا حصہ ہیں۔
۹۔ ہم نے ہر طریقے سے کوشش کی ہے کہ ان افراد کی توقعات پر پورا اتر سکیں جو فوری اور منصفانہ امداد کے لیے اس دفتر سے رجوع کرتے ہیں۔
 تاہم، برتری کی کوئی حد نہیں ہے۔ دفتر وفاقی محتسب کے لیے اس حد کو بلند کرنا جاری رکھیں گے اور ہمیں اعتماد ہے کہ ہم اپنی کوششوں میں آپ کی مشفقانہ پشت پناہی اور کریمانہ حوصلہ افزائی حاصل کرنا جاری رکھیں گے۔
مخلص،
(ایم سلمان فاروقی)
قابل احترام جناب ممنون حسین
صدر، اسلامی جمہوریہ پاکستان
اسلام آباد
جناب ایم سلمان فاروقی، نشان امتیاز، وفاقی محتسب(۲۰۱۷ء)
جناب سلمان فاروقی نے نصف صدی سے زیادہ سرکاری ملازمت میں گراں قدر خدمات انجام دیں:
سیکریٹری جنرل برائے صدر پاکستان؛
ڈپٹی چیئرمین منصوبہ بندی کمیشن (وفاقی وزیرکے مرتبہ کے ساتھ)؛
سیکریٹری جنرل برائے حکومت پاکستان (وزیرمملکت کے مرتبہ کے ساتھ)؛
سفیر ، وزارت خارجہ؛
متعدد وزارتوں/ڈویژنوں کے وفاقی سیکریٹری انچارچ؛
سیکریٹری برائے وزیراعظم (محترمہ بے نظیر بھٹو، وزیراعظم)؛
ایڈیشنل سیکریٹری برائے وزیراعظم (جناب محمدخان جونیجو، وزیراعظم)؛
متعدد سرکاری کارپوریشنوں کے سربراہ (چیئرمین/ مینیجنگ ڈائریکٹر)؛
کئی سال صوبہ سندھ میں بطور صوبائی سیکریٹری رہے؛
وائس چیئرمین، ہیئت حاکمہ ، قومی سکول برائے سرکاری پالیسی؛
رکن، ہیئت حاکمہ بین الاقوامی اسلامی یونیورسٹی،
رکن سنڈیکیٹ/سینیٹ کراچی یونیورسٹی اور قائداعظم یونیورسٹی؛	
نمونہ اردو
(جناب سید طاہر شہباز ،چیئرمین وفاقی پبلک سروس کمیشن کی طرف سے صدر مملکت کو نیم سرکاری خط )
سید طاہرشہباز
وفاقی محتسب پاکستان
صدر انجمن ایشیائی محتسبین،اسلام آباد
نمبر:۱/۶/ڈی ایس۔الف  اسلام آباد، مارچ ۱۵، ۲۰۱۸ء
محترم جناب صدر،
سول ملازمت میں اپنی ملازمت کے اختتام پر، جولائی ۲۰۱۷ء سے مجھے وفاقی محتسب کی ذمہ داری دی گئی ہے۔
 میں اس اعزاز کے لیے قادر مطلق اللہ تعالی کا بہت زیادہ شکر گزار ہوں، کیونکہ یہ ایک موقع ملا ہے کہ عام آدمی کی خدمت کی جائے جو مختلف وفاقی ایجنسیوں کی بد انتظامی کی وجہ سے مشکلات برداشت کر رہا ہے۔
۲۰۱۷ء کا سال اس لحاظ سے اہم رہاہے کہ امداد طلب کرنے والے عام لوگوں کی ایک بڑی  تعداد کی شکایات مسلسل وصول ہوتی رہیں۔
یہ لوگوں کی ادارے کی قابلیت پر اعتماد کا پیمانہ ہے کہ ۴۵۷,۸۳ شکایات دوران سال نمٹائی گئیں۔
تین عشروں سے زیادہ میرے عالی مرتبت پیش رو عہدہ داروں کے مخلصانہ اور اعلیٰ ترین کام کے نتیجے میں ادارے پر لوگوں کا یہ اعتماد پیدا ہوا۔ 
میرے لیے یہ قابل اطمینان بات ہے کہ سال کے اختتام پر مقررہ مدت کے اندر معاملات مناسب طریقے سے نمٹانے کے بعد تقریباً صفر زیرالتوا معاملات کی صورت حال حاصل ہوئی۔ 
ہماری کامیابی بلاشبہ آپ کی بہت زیادہ کریمانہ پشت پناہی اور سرپرستی کی مرہون منت ہے۔ علاوہ ازیں ہمارے مشیروں اور ملازموں نے یہ بلند حوصلہ اہداف حاصل کرنے کے لیے روزانہ دفتری اوقات سے زیادہ اور اختتام ہفتہ پر کام کیا۔
میں آئندہ برسوں میں اللہ تعالی کی رحمتوں کاطلب گار ہوں اور آپ کی مسلسل حمایت اور راہنمائی کا منتظر ہوں۔
 آخری گزارش یہ ہے کہ۲۰۱۷ء کے سال کے لیے وفاقی محتسب کی رپورٹ آپ کی خدمت میں پیش کروں۔
 انتہائی نیک خواہشات کے ساتھ،
مخلص،
(سید طاہر شہباز)
قابل عزت و احترام جناب ممنون حسین،
صدر، اسلامی جمہوریہ پاکستان، اسلام آباد
سید طاہر شہباز، وفاقی محتسب(۲۱ جولائی ۲۰۱۷ء تا حال،صدر ایشیائی محتسب ایسوسی ایشن ، پاکستان انتظامی سرکاری(۱۹۸۴ء)
پاکستان انتظامی سروس میں شامل ہوئے۔وفاقی محتسب مقرر ہونے سے پہلے بطور سیکرٹری عملہ ڈویژن خدمات انجام سیں
دوران ملازمت مندرجہ ذیل عہدوں پر فائز رہے۔ رجسٹرار عدالت عظمی پاکستان ، ایڈیشنل سیکرٹری کابینہ ڈویژن چیئرمین ادارہ ترقیات، دارالحکومت حدود دارلحکومت اسلام آباد ، جائنٹ سیکرٹری عملہ ڈویژن و قانون ، انصاف و انسانی حقوق ڈویژن ، ڈی سی او ، ای ڈی او ، ریونیو ایڈیشنل سیکرٹری داخلہ و مالیاتی مشیر(کے ایم سی )ڈپٹی کمشنر ، ایڈیشنل ڈپٹی سیکرٹری ، وزیر اعلی سیکرٹری ، سینئر ایڈوائزر ، اقوام متحدہ ترقیاتی پروگرام۔
نمونہ اردو
(جناب عبدالرؤف چوہدری، وفاقی ٹیکس محتسب کی طرف سے جناب ممنون حسین، صدر، اسلامی جمہوریہ پاکستان کو نیم سرکاری خط )
(سالانہ رپورٹ)
نیم سرکاری  خط نمبر: ۱۰/(۲)۲۰۱۵۔۱۔۷۔11 ، اسلام آباد ۲۸ مارچ ۲۰۱۶ء
جناب عبدالرؤف چوہدری،
وفاقی ٹیکس محتسب،
ٹیلی فون 0519558352
محترم جناب صدر،
میرے لیے بلا شبہ بہت غیر معمولی اعزاز ہے کہ آپ کے قابل عزت و تکریم دفترکو ۲۰۱۵کی سالانہ رپورٹ پیش کروں۔
 یہ رپورٹ مختصر طور پر وفاقی ٹیکس محتسب سیکریٹریٹ کی کارکردگی بیان کرتی ہے۔
سال ۲۰۰۰ء میں قائم شدہ یہ دفتر وفاقی ٹیکس کلکٹروں کی بد انتظامی کے خلاف ٹیکس ادا کنندگان کی شکایتوں کا فیصلہ کرتاہے،   عام طور پر ہر سال یہ دفتر ۱۵۰۰۔۲۰۰۰ شکایتیں وصول کرتاہے اور ان پر فیصلہ کرتا ہے۔
اگرچہ ۲۰۱۵ء کے دوران فیصلہ کردہ شکایتیں (یعنی ۱۶۱۰)، حدود کے اندر رہیں، یہ سال کئی پہلوؤں سے اہمیت کاحامل رہا۔
  اس سال کے دوران شکایت کنندگان کے حق میں فیصلہ کردہ شکایتوں کی تعداد میں نمایاں طور پر ۷۰ فی صد تک اضافہ ہو گیا جبکہ مقدار کے لحاظ سے ، یہ تعداد ۱۶۱۰ شکایتوں کی مجموعی تعداد کا زیادہ تر حصہ(۱۱۲۷) بنتاہے۔
اسی طرح، وفاقی ٹیکس محتسب کے فیصلوں کی قبولیت میں بھی بہتری آئی اور ہمارے ۸۵ فی صد فیصلے براہ راست شکایت کنندگان اور وفاقی ریونیو بورڈ (ایف بی آر ) نے تسلیم کر لیے۔
۲۔ ہمارے آئین کا آرٹیکل ۳۷ ضمانت دیتاہے کہ ریاست پاکستان متاثرہ اشخاص کے لیے سستے اور تیز رفتارانصاف کو یقینی بنائے گی، آرٹیکل ۳۷ کے تحت فراہم کردہ ان رہنما اصولوں کی پیروی کرتے ہوئے، شکایتوں کے نمٹانے میں لیے جانے والے وقت کو کم کرنے کے لیے وفاقی ٹیکس محتسب کے دفتر نے مؤثر اقدامات اٹھائے۔
 اس کے علاوہ، وفاقی ٹیکس محتسب سیکریٹریٹ نے اپنی خود تشخیصی اور نشان معیار(بنچ مارک) کی پالیسی جاری رکھی تاکہ اپنی ادائیگی خدمت کو بہتر بنائیں اور دنیا میں کہیں اور زیر عمل تسلیم شدہ انتظامی معیارات سے سیکھا جائے۔
۳۔ علاقائی اور بین الاقوامی تعاون کے ذریعے بین الاقوامی عطیہ کنندگان اور دوسرے محتسب دفاتر کے ساتھ ہم نے اپنا تعاون اور شراکت داری جاری رکھی۔
عالمی بینک کی فراہم کردہ فیاضانہ مالیاتی معاونت اور تکنیکی رہنمائی کے ساتھ،وفاقی ٹیکس محتسب سیکریٹریٹ نے محتسب دفاتر کی صلاحیت سازی کے مقصد کے ساتھ دو اہم پروجیکٹوں پر کامیابی کے ساتھ عمل درآمد کیا۔
۴۔ دوران سال ، ٹیکس ماہرین اور کاروباری برادری کے ممتاز نمائندوں پر مشتمل مشاورتی کمیٹی نے مفید تجاویز پر مشتمل ایک بہت جامع رپورٹ مرتب کی جو آئینی قواعد و احکام (ایس آر اوز) کا اجراء؛ بطور واحد شناخت کنندہ، شہری کے قومی شناختی کارڈ سے منسلک مربوط اطلاعاتی نظام برائے ٹیکس کنندگان کا قیام؛ اور ٹیکس پالیسی، محاصل کی جمع آوری اور فیصلہ کی علیحدگی کے بارے میں عالمی سطح پر مسلمہ اصول کی منظوری  سے متعلق تھیں۔
مالیاتی بل برائے سال ۲۰۱۵ء۔ ۱۶ء کی تیاری کے دوران حکومت کے غور کے لیے یہ رپورٹ پیش کی گئی۔
۵۔ آخر میں، وفاقی ریونیو بورڈ یا متاثرہ ٹیکس ادا کنندگان کی عرض داشتوں پر، آپ کے دانشمندانہ فیصلوں کے ذریعے فراہم کردہ دانشورانہ رہنمائی اور ہدایات کے لیے، میں آپ کے قابل احترام دفتر کے لیے پُرخلوص ترین شکریہ اور ممنونیت کا اظہار کرتاہوں۔
بے حد نیک خواہشات کے ساتھ،
آپ کا مخلص،
(عبدالرؤف چوہدری)
قابل عزت و احترام جناب ممنو ن حسین،
صدر
،اسلامی جمہوریہ پاکستان، اسلام آباد
عبدالرؤف چوہدری، ایم اے (معاشیات) پنجاب یونیورسٹی، پوسٹ گریجوایٹ ڈپلوما، کیمبرج یونیورسٹی، ایم اے (ترقیاتی معاشیات)، وینڈر بلٹ یونیورسٹی، ریاستہائے متحدہ امریکا۔
وفاقی ٹیکس محتسب (جولائی ۲۰۱۴ء تاجولائی ۲۰۱۷ء)
رکن، پنجاب پبلک سروس کمیشن (۲۰۱۱ء۲۰۱۴ء)
وفاقی سیکریٹری حکومت پاکستان (مئی ۲۰۰۵ءجولائی ۲۰۱۱ء)
ایڈیشنل سیکریٹری، داخلہ ڈویژن، وزیراعظم سیکریٹریٹ (مئی ۲۰۰۳ءاپریل ۲۰۰۵ء)، چیئرمین ادارہ ترقیات دارالحکومت
جائنٹ سیکریٹری وزیراعظم سیکریٹریٹ ،پرسنل سٹاف افسر برائے وزیراعظم، داخلہ ڈویژن، دفاع ڈویژن (فروری ۱۹۹۱ءاکتوبر ۲۰۰۱ء)
کمشنر لاہور، راولپنڈی؛ ڈپٹی کمشنر بہاول نگر
پیشہ ورانہ کورس
سینئر منتظمین کورس ، کینیڈی گورنمنٹ سکول، ہارورڈ یونیورسٹی
انتظامی ترقیاتی کورس، انتظامی سٹاف کالج ، لاہور
سرکاری انتظام کورس، نیپا، لاہور
بنیادی تربیت برائے نظم عامہ، اکادمی برائے انتظامی تربیت، لاہور
نمونہ اردو
(جناب عشرت حسین گورنر سٹیٹ بینک پاکستان کی طرف سے  ڈاکٹر سلمان شاہ ، مشیر وزیراعظم برائے مالیات کونیم سرکاری خط )
ترسیل کا خط
(سالانہ رپورٹ)
نمبر-۱۰/(۲)۲۰۱۵۔۱۔    کراچی،  اکتوبر ۲۰، ۲۰۰۵ء
جناب عشرت حسین،
گورنر،
سٹیٹ پینک پاکستان
محترم-ڈاکٹر سلمان شاہ ، مشیر وزیراعظم برائے مالیات،
سٹیٹ بینک پاکستان کے ایکٹ ۱۹۵۶ء کے سیکشن ۔۴۰(۲) کے مطابق، بینک کی فرد بقایا/ بیلنس شیٹ اور حساب نفع و نقصان برائے سال ۰۵۔۲۰۰۴، جن پر حسب ضابطہ میں نے، ڈپٹی گورنر نے اور ڈائریکٹر حسابات نے دستخط کیے اور بینک آڈیٹروں نے جن کی تصدیق کی، ۱۷؍ستمبر ۲۰۰۵ء کو حکومت کو ارسال کیے گئے تھے۔
۲۔ ان کے تسلسل میں، میں اس خط کے ساتھ بینک کی کارکردگی پر، مرکزی بورڈ ناظمین/ڈائریکٹرز کی تیار کردہ سالانہ رپورٹ (جلد اول و دوم) برائے سال مختتمہ جون ۲۰۰۵ء پیش کرتاہوں۔
بے حد ذاتی احترام کے ساتھ،
آپ کا مخلص،
(عشرت حسین)
گورنر
ڈاکٹر سلمان شاہ
مشیر برائے وزیراعظم (مالیات)
حکومت پاکستان ، اسلام آباد
ڈاکٹر سلمان شاہ، پی ایچ ڈی (مالیات و معاشیات)، انڈیا نا یونیورسٹی۔
نگران وزیر مالیات   (۶ نومبر ۲۰۰۷۔۲۵ مارچ ۲۰۰۸)
مشیر برائے وزیر مالیات  (ستمبر ۲۰۰۴۔نومبر ۲۰۰۷)
رکن ، مرکزی بورڈ آف ڈائریکٹر ، سینٹ بینک پاکستان    (۲۰۰۲ء۔۲۰۰۳ء)
چیئرمین ،نج کاری کمشن    ( نومبر ۱۹۹۶۔فروری ۱۹۹۷)   (نگران وزیراعظم ملک معراج خالد کے دور حکومت میں )
رکن بورڈ آف دائریکٹر پی آئی اے    (۲۰۰۰۔۲۰۰۳ء)
ایسوسی ایشن ،لاہور یونیورسٹی آف انتظامی سائنس    (لمز)۱۹۸۶ء-۱۹۹۴
ڈاکٹر عشرت حسین ، مشیر برائے وزیرعظم ، ادارتی اصطلاحات
ڈاکٹر عشرت حسین نے ۱۹۶۴ ء میں سول ملازمت میں شمولیت اختیار کی۔ انھوں نے وزارت مالیات ، منصوبہ بندی اور ترقیت میں مختلف ذمہ داریاں ادا کیں۔
۱۹۷۸ میں انہوں نے بوسٹن یونیورسٹی سے ڈاکٹر یٹ کی ڈگری حاصل کی۔
۱۹۷۹ء میں بطور ماہر معاشیات عالمی بینک میں شمولیت اختیار کی۔ ۱۹۸۶ء میں انہیں نائجیریا میں عالمی بینک کا مقین نمائندہ مقرر کیا گیا۔ بعد ازاں انہیں چیف اکنامک برائے ایشیاء و بحرالکاہل بنا دیا گیا۔ ۱۹۹۷ء میں ان کا تقرر بطور کنٹری ڈائریکٹر برائے وسطی ایشیائی جمہوریتیں ہوا۔
۱۹۹۹ء میں حکومت پاکتسان نے انہیں گورنر بینک مقرر کر دی۔
۲۰۰۶ میں انہیں قومی کمیشن برائے حکومتی اصلاحات کا چیئرمین بنایا گیا۔ کمیشن نے اپنی جامع رپورٹ ۲۰۰۸ء میں پیش کی۔
۲۰۰۸ء میں ان کا تقرر بطور دائریکٹر انسٹی ٹیوٹ آف بزنس ایڈمنسٹریشن    (آئی بی اے)کراچی میں ہوا۔
وہ مہاتر کمیشن ۲۰۲۰ء    (اسلامی ترقیاتی بینک کا تصور)کے رکن ہیں
مطبوعات
قرضہ جات، غریب ، مواشی ترقی اور معشیت پاکستان پر انہوں نے بارہ سے زیادہ سے زیادہ کتابہیں اور مقالے تحریر کیے۔ تحقیقی جرائد میں٘ ۲۴ سے زیادہ مضامین تحریر کیے۔ مختلف کتابوں میں شریک مصنف کے طور پر ابواب تحریر کیے۔
مالیات اور بینک کاری سیکٹر میں ان خدمات کے اعتراف میں ۲۰۰۳ء میں انھیں حکومت پاکستان نے ہلال امتیاز کا اعزاز عطا کیا۔
۲۰۰۶ء میں انھیں ایشیائی بینک کار کا اعزاز حاصل ہوا۔
اعزازات
ہلال امتیاز    (۲۰۰۳ء)، نشان امتیاز     (۲۰۱۶ء)
ان اعزازات کے علاوہ انھوں نےبینک کاری شعبہ میں  بین الاقوامی سطح پر اعزازات حاصل کیے
باب نمبر۴
سرکاری دستاویزات کی اشاعت کے لیے اختیار
فہرست مندرجات
تعارفی نوٹ
سرکاری درجہ بند دستاویزات
نمونہ اردو
جناب ایم یوسف بچ، خصوصی معاون برائے وزیراعظم کی طرف سے جناب آغا شاہی ، سیکریٹری وزارت امور خارجہ کو خط 
مورخہ ۱۴؍اکتوبر۱۹۷۶ء
نمونہ اردو
جناب آغا شاہی ، سیکریٹری ، وزارت امور خارجہ کی طرف سے جناب ایم یوسف بچ، خصوصی معاون برائے وزیراعظم کو نیم سرکاری خط مورخہ ۲۳؍اکتوبر۱۹۷۶ء
نمونہ اردو
جناب ایم یوسف بچ خصوصی معاون برائے وزیراعظم کی طرف سے جناب وقار احمد سیکریٹری کابینہ ڈویژن کو نیم سرکاری خط
(مورخہ۲۱؍اکتوبر۱۹۷۶ء)
نمونہ اردو
جناب وقار احمد، سیکریٹری کابینہ ڈویژن کی طرف سے جناب ایم یوسف بچ، خصوصی معاون برائے وزیراعظم کو نیم سرکاری خط
مورخہ۲۶؍اکتوبر۱۹۷۶ء
سرکاری درجہ بند دستاویزات
سرکاری ریکارڈ
۱۔’’سرکاری ریکارڈ‘‘سے مراد ہے:
(الف)	کاغذات، دستاویزات ، ریکارڈ، رجسٹر، مطبوعہ مواد، کتابیں، نقشہ جات ، منصوبے، ڈرائنگ/خاکہ کشی، کمپیوٹر ریکارڈ (مشین سے قابل مطالعہ مواد)تصاویر ، مائیکروفلم، سینما ٹو گراف فلم اور آڈیو و ویڈیو ریکارڈنگ، خواہ کسی بھی قسم کا ہو، جو اپنے امور کی ادائیگی کے لیے کسی سرکاری دفترنے یا کسی سرکاری دفتر کے افسر یا ملاز م نے اپنے سرکاری فرائض کی ادائیگی کے دوران، سرکاری طور پر وصول کیاہو یا پیدا کیاہو؛ اس میں وفاقی حکومت کی طرف سے مقررکردہ کمیشن اور کمیٹی سے متعلق ریکارڈ بھی شامل ہے۔
(ب)	کوئی دستاویز،کتاب، پمفلٹ، بروشر ، خط، ہینڈ آؤٹ، گزٹ/ جریدہ، اخبار، جرنل، فائل، مسودہ، خواہ تحریری ہو، مطبوعہ ہو یا ٹائپ شدہ۔
 پاکستان کے لیے تاریخی اور قومی اہمیت کا حامل دوسرا آرکائیول مواد جو ڈائریکٹر جنرل نے قومی آرکائیوز کے لیے حاصل کیا ہو۔
حفاظتی انتظامات
تمام سرکاری دستاویزات کی مناسب حفاظت کرنی چاہیے اور کابینہ ڈویژن کے جاری کردہ کتابچہ بعنوان ’’سرکاری محکموں میں درجہ بند مواد کا تحفظ‘‘ میں موجود ہدایات پر سختی سے عمل کرنا چاہیے۔
درجہ بندی
سرکاری ریکارڈ/دستاویزات کو مندرجہ ذیل چار درجات میں تقسیم کیا جاتاہے:
۱۔انتہائی خفیہ
۲۔خفیہ
۳۔بصیغہ راز
۴۔محدود
قومی آرکائیوز/محافظ خانہ ایکٹ ۱۹۹۳ء
سرکاری دفتر سے مراد ہے کوئی وزارت، ڈویژن، محکمہ، وفاقی پارلیمنٹ/مجلس شوریٰ،کمیشن ، بورڈ، کارپوریشن، ایجنسی، مقامی ادارہ یاوفاقی حکومت کاکوئی دوسرا دفتر بشمول ایسا دفتر، کارپوریشن یا دوسرا ادارہ جس کے بارے میں وفاقی حکومت سرکاری جریدہ/گزٹ میں اس کا اعلان بطور ’’سرکاری دفتر‘‘ کرے۔
انتہائی خفیہ اور قابل جواب دہی مواد عام ڈاک سے علیحدہ دوسرے رجسٹر میں ڈائریک کیا جائے۔
۴۔ درجہ بند مواد کی مابعد نقل نقل و حرکت/تحویل کی منتقلی
(الف) درجہ بند مواد کی مابعد نقل وحرکت کا ہر مرحلے پر مناسب طریقے سے ڈائری رجسٹر میں اندراج کیا جائے تاکہ کسی بھی وقت مذکورہ درجہ بند مواد کے محل وقوع کے بارے میں معلوم ہو جائے۔
(ب) کسی محکمہ/ادارہ کے اندر بھی درجہ بند مواد خاص طور پر انتہائی خفیہ، خفیہ اور قابل جواب دہی مواد کی تحویل کی نقل و حرکت/منتقلی رسیدکے ساتھ ہونی چاہیے۔
 ڈاک بک یا رسید کی سلپ/پرچی درجہ بند مواد کے ساتھ ارسال کی جائے اور اس پر دفتر کا نام، تاریخ/وقت ترسیل،ارسال کنندہ کے مکمل دستخط، وقت ترسیل، وصول کنندہ کا نام اور عہدہ، تاریخ/وقت وصول کی نشان دہی کی جائے۔
۵۔ سرکاری ریکارڈ تک رسائی
(الف) پیرا نمبر (الف) میں مذکورہ سرکاری ریکارڈ اپنی تخلیق کے بیس(۲۰) سال بعد حوالہ اور تحقیق کے لیے عوام کو دستیاب ہو گا۔
(ب) قومی اہمیت کا حامل سرکاری ریکارڈ بشمول خفیہ رساں ایجنسیوں کا ریکارڈ اپنی تخلیق کے بیس (۲۰سال) کے اندر عوام کو دستیاب ہو گا۔
(ج) اگر انتظامی ڈویژن کا سربراہ بذریعہ خط قومی آرکائیوز سے رجوع کرے اور قومی سلامتی کی بنیاد پر کسی ریکارڈ کو عوام تک رسائی نہ دینے کے بارے میں درخواست کرے تو کابینہ سیکریٹری کی سربراہی میں ایک تین رکنی کمیٹی اس بارے میں فیصلہ کرے گی۔
(د) پیرا نمبر ۱(ب) میں مذکورہ سرکاری ریکارڈ اس ایکٹ کے تحت بنائے گئے قواعدکے مطابق ، مقررہ شرائط اور معمولی فیس کی ادائیگی پر عوام کے لیے دستیاب ہو گا۔
(ر) سرکاری دستاویزات کی اکثریت کو ’’بہ صیغہ راز‘‘کا درجہ دیاجاتاہے۔’’ انتہائی خفیہ ‘‘ اور ’’خفیہ‘‘ دستاویزات کو نمبر دیا جاتاہے تاکہ ان دستاویزات کی تعداد کی گنتی کی جا سکے اور یہ معلوم ہو سکے کہ کس نمبر کی حامل دستاویز کون سے سرکاری ملازم کو ارسال کی گئی۔
درجہ بند مواد کی وصولی
(الف) وصول کنندہ رسید پرد ستخط کرنے سے پہلے، درجہ بند مواد کے مندرجات کے درست ہونے کی پڑتال کرے اور ارسال کنندہ درجہ بند/قابل جواب دہی موادکی واپسی پر یہ ہی طریقہ استعمال کرے۔
(ب) بذریعہ ڈاک ارسال کیے جانے والے درجہ بند مواد کی رسید داخلی لفافہ میں موجود ہونی چاہیے تاکہ وصول کنندہ اس رسید پر دستخط کرے اور واپس بھیجے۔
درجہ بند مواد ڈائری کرنا
(الف جب کسی دفتر میں درجہ بند مواد وصول ہو تو اسے فوری طور پر ایک علیحدہ رجسٹر میں ڈائری کیاجائے۔
(ب) وصول کنندہ اپنے نام اور عہدہ کی مہر اس رسید پر لگائے/ثبت کرے۔
(ج) کسی ماتحت کی طرف سے اپنے سینئرکو درجہ بندمواد ارسال کرنے یا سینئر سے ماتحت کو درجہ بند مواد ارسال کرنے کے لیے مندرجہ بالا طریقہ استعمال کیا جائے۔
نمونہ اردو
جناب ایم یوسف بچ، خصوصی معاون برائے وزیراعظم کی طرف سے جناب آغا شاہی ، سیکریٹری وزارت امور خارجہ کو خط 
نمبر ۲۳۵۶۔ایس اے پی ایم/۷۶  مورخہ:۱۴؍اکتوبر ۱۹۷۶ء
ایم یوسف بچ
خصوصی معاون برائے وزیراعظم،
ٹیلی فون0519206583
محترم سیکریٹری خارجہ،
بلا شبہ آپ آگاہ ہیں کہ وزیراعظم نے ہماری خارجہ پالیسی جو اصول دوطرفیت کے انتخاب اور عمل درآمد پر مبنی ہے، کے ارتقا کا ایک توضیحی بیان تیار کیا ہے۔
اس توضیحی بیان میں ایسے حوالہ جات ہیں جن کی متعلقہ دستاویز ی شہادت سے وضاحت کی جائے گی۔
دفتر خارجہ نے اپنے محافظ خانہ/آرکائیوزسے مجھے یہ دستاویزات فراہم کیے ہیں۔
اگرچہ، حکومت کے منتظم اعلیٰ/چیف ایگزیکٹو کے طور پر وزیراعظم کے پاس خصوصی اختیار ہے کہ وہ اس بارے میں تعین کریں کہ آیا کسی دستاویز، درجہ بند/کلاسیفائیڈیا بصورت دیگر، کے مندرجات ، ریاست کے مفاد میں عوام کے علم میں لانے چاہئیں یا نہیں لیکن موجودہ معاملہ میں انھوں نے فیصلہ کیا ہے کہ یہ حق خود استعمال نہ کریں۔
 اس کی بجائے انھوں نے مجھ سے کہا ہے کہ وزیراعظم کے اپنے دستخط شدہ مضمون کے منسلکات کی اشاعت کے لیے، وزارت خارجہ کی اجازت حاصل کروں۔
دستاویزات کی فہرست اس کے ساتھ ملحق ہے۔
۲۔ اس اجازت کی درخواست کرتے ہوئے مجھے اس خیال نے تحریک پیدا کی ہے کہ ان دستاویزات کی اشاعت ہماری خارجہ پالیسی کے تعارف کابہتر فہم پیدا کرنے میں عوامی مفاد پورا کرے گی۔
ساتھ ساتھ کسی غیر ملکی طاقت کے ساتھ ہمارے موجودہ تعلقات پر اثرانداز نہیں ہو گی۔
 اس جائزہ کے ساتھ، براہ کرم اپنی موافقت یابصورت دیگر مجھے ارسال کریں۔
۴۔ اجازت دی جانے کی صورت میں، میں وزارت اطلاعات کو مطلع کروں گا کہ ان دستاویزات کی اشاعت اجازت یافتہ ہے۔
آپ کا مخلص،
(ایم یوسف بچ)
جناب آغا شاہی،
سیکریٹری،
وزارت خارجہ ، اسلام آباد
 جناب یوسف بچ ۱۹۷۳۔۷۷ ء کے دوران سابق وزیراعظم جناب ذوالفقار علی بھٹو کے خصوصی معاون رہے۔
ان کا عہدہ وفاقی وزیر کے برابر تھا۔
۱۹۷۷ء میں وہ سوئٹرر لینڈ میں پاکستان کے سفیر مقرر ہوئے۔
بعد ازاں وہ سیکریٹری جنرل اقوام متحدہ کے مشیر اعلیٰ مقرر ہوئے اور ۱۴ سال تک اس عہدہ پر فائز رہے۔
 انھیں ’’کشمیر پر ماہر‘‘ سمجھاجاتا ہے۔ ۲۰۱۹ء میں ان کی عمر۹۵ سال ہے۔
نمونہ اردو
جناب آغا شاہی ، سیکریٹری ، وزارت امور خارجہ کی طرف سے جناب ایم یوسف بچ، خصوصی معاون برائے وزیراعظم کونیم سرکاری خط
نمبر:/۷۷۷۴خارجہ سیکریٹری/۷۶  اسلام آباد،  ۲۳؍اکتوبر ۱۹۷۶ء
آغا شاہی،
سیکریٹری امور خارجہ،
ٹیلی فون0519208541
محترم خصوصی معاون،
وزیراعظم کے دو طرفیت کے اصولوں کے توضیحی بیان سے بطور منسلکات شائع ہونے والی چند دستاویزات سے متعلق اپنے کے نیم سرکاری خط نمبر ۲۳۵۶۔ خصوصی معاون وزیراعظم/۷۶ مورخہ ۱۴؍اکتوبر ۱۹۷۶ء کی طرف رجوع فرمائیں۔
 ہم آپ کے جائزہ سے متفق ہیں اور آپ کے خط کے ساتھ ملفوف فہرست میں مذکورہ دستاویزات کی اشاعت سے اتفاق کرتے ہیں۔
آپ کا مخلص،
(آغا شاہی)
جناب ایم یوسف بچ
معاون خصوصی برائے وزیراعظم
جناب آغا شاہی (۱۹۲۰۔۲۰۰۶)۔ ۱۹۴۴ء میں انڈین سول سروس کے امتحان میں کامیابی کے بعدانھیں صوبہ سندھ میں تعینات کیا گیا۔ قیام پاکستان کے بعد آئینی مشیر برائے وزیر اعلیٰ سندھ (۱۹۴۷۔۴۸ء) اور ضلع مجسٹریٹ ٹھٹھہ (۱۹۴۹۔۵۱) کے طور پر خدمات انجام دیں۔
 ۱۹۵۱ء میں وزارت خارجہ میں شمولیت اختیار کی۔ ۱۹۵۵۔۵۸ء کے دوران سفارت خانہ پاکستان واشنگٹن اور ۱۹۵۸۔ ۶۱ء میں اقوام متحدہ میں پاکستان کے ڈپٹی مستقل نمائندہ کی حیثیت میں خدمات انجام دیں۔
۱۹۶۷۔۷۲ء کے دوران اقوام متحدہ میں پاکستان کے مستقل نمائندے کی حیثیت سے خدمات انجام دیتے ہوئے انھوں نے عوامی جمہوریہ چین کو اقوام متحدہ کارکن بنوانے میں اہم کردار ادا کیا۔ 
۱۹۷۲ء میں بطور سفیران کا تقرر عوامی جمہوریہ چین میں کیا گیا۔ ۱۹۷۳۔۷۷ء میں بحیثیت سیکریٹری خارجہ خدمات انجام دیں۔
۱۹۷۷۔۸۲ء کے دوران وہ مشیر امور خارجہ برائے صدر مملکت رہے۔ بعد ازاں انھوں نے چیئرمین ، انسٹی ٹیوٹ برائے سٹریٹجک مطالعات اسلام آباد اور چیئرمین، عالمی امورکونسل (نجی ادارہ دانش/تھنک ٹینک) کے طور پر بھی خدمات انجام دیں۔
 ان کے بڑے بھائی آغا ہلالی (۱۹۱۱ء۔۲۰۰۱ء) ریاستہائے متحدہ امریکا، مملکت متحدہ برطانیہ اور روس میں سفیر رہے۔
ان کے بھتیجے آغا ظفر ہلالی نے خصوصی معاون برائے وزیراعظم (۱۹۹۵۔۹۶) کی حیثیت سے بھی خدمات انجام دیں۔
نمونہ اردو
جناب ایم یوسف بچ خصوصی معاون برائے وزیراعظم کی طرف سے جناب وقار احمد سیکریٹری کابینہ ڈویژن کو نیم سرکاری خط
نمبر:۲۳۶۶۔خصوصی معاون وزیراعظم /۷۶ ۲۱؍اکتوبر ۱۹۷۶ء
ایم یوسف بچ،
خصوصی معاون برائے وزیراعظم،
ٹیلی فون0519250665
محترم کابینہ سیکریٹری،
سال بہ سال ہماری خارجہ پالیسی کے ارتقا پر وزیراعظم نے ایک توضیحی بیان تیار کیا ہے۔
 یہ جلد ہی طبع ہو گا۔
وضاحت کے مقصد کے لیے مطبوعہ کے ساتھ چند دستاویزات منسلک کرنی ہیں۔
 دفتر خارجہ کے آرکائیوز سے حاصل کردہ دستاویزات کے علاوہ، منسلکات میں دسمبر ۱۹۵۸ء اور نومبر ۱۹۶۰ء میں خارجہ پالیسی پر کابینہ میں ہونے والی گفتگو کے خلاصے بھی شامل ہوں گے۔
 یہ خلاصے کابینہ میں پیش کردہ خلاصوں ، اجلاس میں اٹھائے گئے نکات اور فیصلوں کی بنیاد پر تیار کیے جاتے ہیں۔
۲۔ یہ خیال کرتے ہوئے کہ ضروری دستاویزات کی تائید سے وزیراعظم کے مضمون کی اشاعت، ہماری خارجہ پالیسی کی بہتر تفہیم پیدا کرنے میں ریاست کا مفاد پورا کرے گی، میں کابینہ ڈویژن سے مذکورہ بالا شائع ہونے والے دونوں خلاصوں کے لیے اجازت طلب کرتاہوں۔
دستاویزات کو مناسب طریقے سے اقتباس کیا گیا ہے تاکہ اس بات کو یقینی بنایا جا سکے کہ وہ کسی غیر ملکی طاقت سے ہمارے موجودہ تعلقات پر اثر انداز نہ ہوں۔
۳۔ حکومت کے منتظم اعلیٰ کی حیثیت سے وزیراعظم کے پاس خصوصی حق ہے کہ وہ ایسی اجازت دیں یا نہ دیں۔ 
تاہم اس معاملہ میں انھوں نے فیصلہ کیاہے کہ وہ خود یہ حق استعمال نہ کریں۔
۴۔ جلد جواب قابل تحسین ہو گا۔
اگر اجازت دی گئی تو میں وزارت اطلاعات و نشریات کو مطلع کروں گا کہ کابینہ بحث کے خلاصوں کی اشاعت اجازت یافتہ ہے۔
آپ کا مخلص،
(ایم یوسف بچ)
جناب وقار احمد
سیکریٹری
کابینہ ڈویژن، اسلام آباد
نمونہ اردو
جناب وقار احمد، سیکریٹری کابینہ ڈویژن کی طرف سے جناب ایم یوسف بچ، خصوصی معاون برائے وزیراعظم کو نیم سرکاری خط
نیم سرکاری خط نمبر: ڈائری /۳۵۵۷پی ایس/سی ایس/۷۶  ۲۶؍اکتوبر ۱۹۷۶ء
وقار احمد،
کابینہ سیکریٹری،
ٹیلی فون0519267192
محترم خصوصی معاون،
براہ کرم اپنے نیم سرکاری خط نمبر ۲۳۶۶۔ خصوصی معاون وزیراعظم/۷۶ مورخہ ۲۱؍اکتوبر ۱۹۷۶ء کی طرف رجوع فرمائیں۔
 ہم آپ کی رائے سے اتفاق کرتے ہیں کہ وزیراعظم کے مضمون کے منسلکہ کے طور پر ، آپ کے خط میں محولہ دستاویزات کی اشاعت، ریاست کے مفاد میں ہو گی۔
 آپ اس اختیار کو وزارت اطلاعات کو ارسال کر سکتے ہیں۔
آپ کا مخلص،
(وقار احمد)
جناب ایم یوسف بچ،
معاون خصوصی برائے وزیراعظم
باب نمبر۵
مطالعۂ کتب
فہرست مندرجات
تعارفی نوٹ
مطالعۂ کتب 			
نمونہ اردو
انجینئر عامر حسن، سیکریٹری، قومی تاریخ و ادبی ورثہ ڈویژن کی طرف سے پروفیسر ڈاکٹر مختار احمد ، چیئرمین ، اعلیٰ تعلیم کمیشن، اسلام آباد کونیم سرکاری خط مورخہ ۲ فروری ۲۰۱۸ء
نمونہ اردو
(پروفیسر ڈاکٹر انعام الحق جاوید ، منیجنگ ڈائریکٹر قومی کتاب فاؤنڈیشن اسلام آباد کی طرف سے جناب عبداللہ جان سیکریٹری بلوچستان اعلیٰ تعلیم کمیشن کو نیم سرکاری خط مورخہ یکم مارچ ۲۰۱۸ء)
مطالعۂ کتب
			
دنیا میں کامیاب ترین لوگ رسمی تعلیم کے بہت بعد بھی پڑھنے کا عمل جاری رکھتے ہیں۔
 وہ مطالعہ کرنے اور سیکھنے کے لیے وقت نکالتے ہیں۔
اس کے بدلے میں وہ بہتر سوچنے والے، تبدیلیاں لانے والے اور رہنمائی کرنے والے بنتے ہیں۔
اس بات میں کوئی شک نہیں کہ پڑھنے کا عمل ایک نہایت دلچسپ سرگرمی ہے تاہم یہ مشاہدہ کیا گیا ہے کہ اب پڑھنے کی عادت انحطاط پذیر ہو گئی ہے۔
 اس کی ایک بڑی وجہ ٹیکنالوجی کی ترقی ہے تاہم مطالعہ کے فوائد سے انکار نہیں کیا جا سکتا۔
۱۔معلومات کا بڑا ذریعہ
کتابیں حصول علم کا بہت بڑا ذریعہ ہیں۔
 مختلف موضوعات پرکتابیں پڑھنے سے نہ صرف معلومات میں اضافہ ہوتاہے بلکہ متعلقہ موضوع پر ہمارے علم میں گہرائی بھی پیدا ہوتی ہے۔
جب کبھی آپ کتاب پڑھتے ہیں تو ایسی کئی معلومات سیکھتے ہیں جن کے بارے میں آپ کو پہلے علم نہیں تھا۔
ہر چیز جو آپ پڑھتے ہیں وہ آپ کی معلومات میں اضافہ کرتی ہے اور زندگی میں ان معلومات کی کبھی بھی ضرورت پڑ سکتی ہے۔
جتنا علم آپ کے پاس ہو گا اتنا ہی بہتر طریقے سے آپ زندگی میں کسی چیلنج کا مقابلہ کر سکیں گے۔ 
 غور کریں اگر کسی شخص کو شدید مشکلات اور المناک حالات کا سامنا کرنا پڑے تو ہو سکتا ہے کہ وہ ہر چیز سے محروم ہو جائے۔
ملازمت، جائیداد، دولت اور صحت بھی  لیکن وہ علم سے کبھی محروم نہیں ہو سکتا۔
۲۔دماغ کی بہتری
مطالعہ تحقیق سے معلوم ہوا ہے کہ پڑھنے کے عمل سے دماغ پر مضبوط مثبت اثرات ہوتے ہیں۔
 کتاب پڑھنے کے ذہنی عمل سے آپ مخبوط الحواسی کی بیماریاں روک سکتے ہیں یا کم از کم بیماری بڑھنے کی رفتار کم کر سکتے ہیں۔
اس کی وجہ یہ ہے کہ پڑھنے کا عمل دماغ کو فعال رکھتا ہے۔
اس کے کام کرنے کی صلاحیت کھو دینے سے روکتا ہے۔
جسم میں کسی دوسرے عضو کی طرح دماغ کو بھی مضبوط اور صحت مند رکھنے کے لیے ورزش کی ضرورت ہے۔
یہ کہاوت کہ "استعمال کرو یا ضائع کردو" دماغ کے لیے خاص طور پر مناسب ہے۔
مطالعہ کتب آپ کے دماغ کی ذہنی ورزش کرنے اور اسے صحت مند رکھنے کا ایک بڑا ذریعہ ہے۔ 
ذہنی فتور جس کی علامات حافظے میں خلل، شخصیت میں تبدیلی، قوت فہم کا زائل ہونا وغیرہ ہیں، جو دماغی امراض یا چوٹ کے سبب سے ہوں۔
۳۔ذہنی دباؤ میں کمی
مطالعاتی تحقیق سے معلوم ہوا ہے کہ پڑھنے کے عمل سے دماغ پر مضبوط مثبت اثرات پیدا ہوتے ہیں۔ 
ٹہلنے یا موسیقی سننے کے مقابلے میں کتاب پڑھنے سے ذہنی دباؤ بہتر انداز میں کم ہو جاتاہے۔ 
مطالعاتی تحقیق کے مطابق مطالعہ کے شوقین افراد میں ذہنی دباؤ کی سطح کم ہوتی ہے۔ 
فرض منصبی کی ادائیگی کے دوران، ذاتی تعلقات میں یا روزمرہ کی زندگی میں کسی مسئلے پر آپ کتنے ہی ذہنی دباؤ میں ہوں، جب کسی دلچسپ کہانی میں آپ غرق ہو جاتے ہیں تو یہ ذہنی دباؤ غیر محسوس طریقے سے ختم ہو جاتا ہے۔
 ایک عمدہ لکھا ہوا ناول آپ کو دوسری دنیا میں لے جاتاہے جب کہ ایک دلچسپ مضمون آپ کی توجہ پھیر دے گا اور ذہنی دباؤ ختم کر کے آپ کو پُرسکون کر دے گا۔
۴۔یادداشت میں اضافہ
ہر بار جب آپ کوئی کتاب مثلاً ناول پڑھتے ہیں تو آپ کو کتاب کی کہانی کا ماحول، کردار، ان کا پس منظر اور خواہشات گزشتہ واقعات کا احوال، کہانی کی مختلف شخصیات اور ذیلی کہانیوں کے واقعات یادرکھنے پڑتے ہیں۔
 آپ کا دماغ ان سب کو یاد رکھنا سیکھتا ہے۔
اس لیے آپ کی یادداشت بہتر ہو جاتی ہے۔ 
حیرانگی کی بات یہ ہے کہ ہر یادداشت جو آپ پیدا کرتے ہیں، اس کے ساتھ آپ نئے راستے پیدا کرتے ہیں۔
یہ عمل موجودہ یادداشت کو تقویت دیتا ہے؛ مختصر مدتی یادداشت کی صلاحیت اور ذہنی کیفیت کا توازن پیدا کرنے میں مدد کرتاہے۔
۵۔تخیلاتی صلاحیت میں اضافہ
جتنا آپ پڑھتے ہیں اتنا ہی آپ کی تخیلاتی صلاحیت میں اضافہ ہوتاہے۔ 
مثلاً جب آپ کوئی ادبی کتاب پڑھتے ہیں تو یہ آپ کو ایک نئی دنیا میں لے جاتی ہے۔
 نئی دنیا میں آپ کا تصور بہترین انداز سے کام کرتاہے اور آپ اپنے ذہن میں چیزوں کو دیکھتے ہیں۔
۶۔تنقیدی سوچ میں مہارت
کتابیں پڑھنے سے ناقدانہ غور و فکر کی مہارت پیدا ہوتی ہے۔
دوران مطالعہ ایک فرد کو سوچنا بھی پڑتا ہے۔ 
حاصل کردہ معلومات ایک ذہنی عمل سے گزرتی ہیں۔
 آپ تمام تفصیلات کو یادرکھتے ہیں اور بوجھو کون، کا تعین کرنے کے لیے مختلف واقعات کو علیحدہ کرتے ہیں۔
اس طرح تمام تفصیلات ایک ذہنی عمل سے گزرتی ہیں۔
 آپ کا مطالعہ جنتا وسیع ہوتا جاتا ہے اتنا ہی آپ میں مسائل کو سمجھنے ، چیزوں کا ادراک کرنے اور ان کا ناقدانہ جائزہ لینے کی صلاحیت میں اضافہ ہوتا جاتا ہے۔
ذہنی نشوونما کا یہ عمل انسان کی روزمرہ زندگی کے دوران فیصلہ سازی میں بہت اہمیت رکھتاہے۔
۷۔ذخیرۂ الفاظ میں اضافہ
مطالعہ کرنے سے آپ کے ذخیرۂ الفاظ اور زبان کی مہارت میں اضافہ ہوتاہے۔
 دوران مطالعہ آپ نئے الفاظ و محاورات اور تحریر کے نئے اسالیب سے آگاہ ہوتے ہیں۔
کسی بھی پیشے میں ترقی کے لیے زبان کی مہارت بہت مدد کرتی ہے۔
آپ اعتماد کے ساتھ دوسروں سے اور افسران بالا سے گفتگو کر سکتے ہیں۔ 
 وسیع المطالعہ، خوش کلام اور مختلف موضوعات پر معلومات رکھنے والے افراد ایسے افراد کے مقابلے میں جلد ترقی حاصل کرتے ہیں جن کا ذخیرۂ الفاظ کم ہو، ادب سے ناآشنا ہوں، سائنسی دریافتوں اور عالمی واقعات سے بے خبر ہوں۔
۸۔لکھنے کی مہارت
ایک اچھی تحریر شدہ کتاب آپ میں بہتر لکھنے کی صلاحیت پیدا کرتی ہے۔
 جس طرح فن کار، نقاش ، مصور اور موسیقار ایک دوسرے پر اثر انداز ہوتے ہیں،اسی طرح مصنف بھی پڑھنے والے پراثر انداز ہوتاہے۔
کئی مصنفوں نے اس بات کی نشان دہی کی ہے کہ انھوں نے دوسرے کامیاب مصنفوں کی کتابوں کا مطالعہ کر کے اپنی تحریر میں مہارت حاصل کی۔
 اگر آپ ایک اچھے لکھاری بننا چاہتے ہیں تو دوسرے لکھاریوں کی نگارشات کا مطالعہ کریں۔
۹۔گفتگو میں مہارت
ذخیرۂ الفاظ اور تحریر نویسی کی مہارتیں بہتر ہونے کے ساتھ ابلاغی مہارت میں اضافہ ہوتاہے۔ 
جتنا آپ مطالعہ کریں گے اور لکھیں گے اتنا ہی بہتر آپ ابلاغ کریں گے۔ 
اپنی ابلاغی صلاحیت میں اضافہ کر کے آپ اپنے تعلقات بہتر بناتے ہیں بلکہ آپ بہتر ملازم اور بہتر طالب علم بن جاتے ہیں۔
۱۰۔توجہ کا ارتکاز
جب آپ کوئی کتاب پڑھتے ہیں تو آپ کی مکمل توجہ مطالعہ پر مرکوز ہوتی ہے۔
 آپ کی آنکھیں اور خیالات کہانی کی تفصیلات میں غرق ہو جاتے ہیں۔
اس طرح آپ کی توجہ اور سوچنے کا عمل بہتر ہوتاہے۔
روزانہ کم از کم بیس منٹ کتاب پڑھیں اور آپ حیران ہو جائیں گے کہ آپ کی توجہ کتنی مزید مرکوز ہونا شروع ہو گئی ہے۔
۱۱۔نتیجہ خیز مشغلہ
مطالعۂ کتب وقت کے استعمال کے لیے ایک مفید مشغلہ ہے۔ 
کتاب پڑھنے سے ہمیں نہ صرف پریشانی سے نجات حاصل کرنے میں مدد ملتی ہے بلکہ ہماری ذہنی اکتاہٹ کا رخ پھیرتی ہے۔
 کتابیں تفریح کا بہترین ذریعہ ہیں۔ 
 پڑھنے سے محبت کرنے والا شخص کبھی بھی بوریت محسوس نہیں کرتا۔ 
 کتاب پڑھنا بے لطفی اور بیزاری سے نجات حاصل کرنے کا مکمل ذریعہ ہے۔ 
 کتابیں آپ کو ایک مختلف دنیا میں لے جاتی ہیں۔ 
 جہاں آپ کو سکون کا احساس پیدا ہوتاہے اور آپ کی کھوئی ہوئی طاقت بحال ہو جاتی ہے۔
۱۲۔تخلیقی عمل کی ترغیب
زندگی کے تجربات سے بھرپور کسی کتاب کے مطالعہ سے آپ اپنی زندگی تبدیل کر سکتے ہیں۔ 
کسی اچھی سوانح عمری کا مطالعہ آپ میں زندگی گزارنے کا حوصلہ پیدا کرتاہے اور آپ کو زندگی میں ذاتی اہداف حاصل کرنے کے لیے رہنمائی ملتی ہے۔
 آپ میں ایک بہتر انسان ، شہری، رہنما، شوہر، بیوی، بیٹی، ماں، باپ، ملازم یا کاروباری شخص بننے کا احساس پیدا ہوتاہے۔
۱۳۔صحت کی بہتری
ہزاروں کتابیں ایسی ہیں جنھیں پڑھ کر آپ اپنی صحت بہتر بنا سکتے ہیں۔یہ کتابیں مناسب غذا، ورزش اور صحت مند زندگی گزارنے کے طریقوں کے بارے میں رہنمائی کرتی ہیں۔ 
ان کتابوں کے مطالعہ سے آپ کو اپنی ذہنی اور جسمانی صحت بہتر بنانے کے بارے میں آگاہی ہو جاتی ہے۔
۱۴۔بہتر نیند لانے میں مدد
کم نیند کی وجہ سے انسان کی پیداواری صلاحیت بھی کم ہو جاتی ہے۔ 
کئی ماہرین سفارش کرتے ہیں کہ آپ سونے سے پہلے باقاعدگی کے ساتھ اپنا ذہنی دباؤ کم کرنے کی ایسی تدبیر اختیار کریں، جو آپ کا ذہن پرسکون ہونے میں مدد کرے اور اس طرح آپ کو بہتر نیند آئے۔ 
بستر پر جانے سے پہلے کسی کتاب کا پڑھنا ذہنی طو رپر پر سکون ہونے کا ایک بہترین طریقہ ہے۔
 بستر پر، ٹیلی ویژن دیکھنے یا اپنے سمارٹ فون پر وقت لگانے کی بجائے، کتاب پڑھنے پر کچھ وقت صرف کریں۔
 الیکٹرونک آلات کی تیز روشنی آپ کی نیند کو متاثر کرے گی جبکہ مطالعہ کتاب آپ کو نیند آنے میں مدد کرے گا۔
۱۵۔ایک دوسری دنیا کے بار ے میں آگاہی
مطالعۂ کتب سے آپ کو دوسری ثقافتوں اور مقامات کے بارے میں ایک جھلک نظر آ جاتی ہے۔
 کتابیں آپ کے ذہنی افق کو وسعت دیتی ہیں۔
  دوسرے ملکوں، قوموں اور ایسی چیزوں کے بارے میں آپ کو معلومات حاصل ہوتی ہیں جو آپ نے کبھی نہیں دیکھیں یا ان کے بارے میں تصور بھی نہیں کیا۔
۱۶۔معاشرتی میل جول
کسی کتاب کا مطالعہ کرنے سے حاصل کردہ معلومات میں ہم خاندان، دوستوں اور رفقائے کار کو شریک کر سکتے ہیں۔ 
اس طرح معاشرتی تعلقات بڑھانے کی صلاحیت میں اضافہ ہوتاہے۔
۱۷۔تخلیقی صلاحیت کی بہتری
جتنا آپ مطالعہ کرتے ہیں اتنا ہی آپ نئی چیزوں کے بارے میں سیکھتے ہیں۔ 
نئے خیالات ہمیشہ ہمارے ذہن کو وسعت دیتے ہیں اور اس طرح ہم زندگی گزارنے کے نئے اور بہتر راستے دریافت کرتے ہیں۔
 ہم دنیا کو ایک نئے انداز سے دیکھنا شروع کرتے ہیں او راس طرح اپنے معاملات اور مسائل کے نئے تخلیقی حل دریافت کرتے ہیں۔
۱۸۔اپنی رفتار سے سیکھنا
کتاب پڑھنے کا ایک فائدہ یہ ہے کہ ہم مرضی کے مطابق اپنی رفتار سے سیکھتے ہیں۔
 آپ محسوس کرتے ہیں کہ اس کے کسی حصے کو پوری طرح سمجھ نہیں سکے تو آپ وہ حصہ دوبارہ پڑھ سکتے ہیں۔ 
 آپ چاہیں تو کتاب کا ایک باب کئی بار پڑھ سکتے ہیں۔ 
 آپ ایک وقت میں ایک مسئلہ پر غور و فکر کر سکتے ہیں اور دوسرے مسئلے پر کسی اور مناسب وقت پر غور کر سکتے ہیں۔
ہر کام آپ کی اپنی مرضی کے مطابق ہوتاہے۔
 سب سے اہم بات یہ ہے کہ آپ کا ذہن آزاد ہے کہ کسی چیز کی اس طرح تشریح کریں جیسا کہ محسوس کرتے ہیں۔
۱۹۔بہتر فیصلہ سازی
کتاب پڑھنے سے ہم زندگی اور اس کے مسائل کے بارے میں نئے انداز نظر سیکھتے ہیں۔
 آپ کو موقع ملتا ہے کہ ماضی میں جو کام کیا ہے او رجو کام نہیں کیا ہے اس کا جائزہ لیں۔ 
مختلف پہلوؤں پر غور کریں اور نتیجے کے طور پر آپ زندگی میں بہتر فیصلہ سازی کی صلاحیت میں اضافہ کرتے ہیں۔
۲۰۔ تاریخ سے آگاہی
مطالعۂ کتب سے ہمیں ماضی کو بہتر سمجھنے میں مدد ملتی ہے اور ہمیں معلوم ہوتا ہے کہ ہمارا ماضی کس طرح تسلسل کے ساتھ ہم پر اثر انداز ہوتاہے۔
 مطالعۂ کتب سے آپ اپنے خاندان، ملک اور دنیا کے بارے میں عمومی طور پر آگاہ ہوتے ہیں۔
  اپنے ماضی پر نظر ڈالنا اور پھر اپنے حال کا جائزہ لینا، مستقبل کی منصوبہ بندی میں بہت اہمیت کا حامل ہوتاہے۔
نمونہ اردو
( انجینئرعامر حسن ، سیکریٹری قومی تاریخ و ادبی ورثہ ڈویژن کا ڈاکٹر مختار احمد ، چیئرمین اعلیٰ تعلیم کمیشن اسلام آباد کونیم سرکاری خط)
انجینئر عامر حسن، حکومت پاکستان
سیکریٹری  قومی تاریخ و ادبی ورثہ ڈویژن
ٹیلی فون نمبر:0519255056			              وزارت اطلاعات ، نشریات ، قومی تاریخ و ادبی ورثہ
 فائل نمبر۱۔/۲۰۱۷/۲سٹاف افسر(سیکریٹری) اسلام آباد،۲ فروری ۲۰۱۸ء
موضوع: حسب ہدایات سرکاری حسابات کمیٹی، نیشنل بک فاؤنڈیشن کی مطبوعات کے لیے کتابوں کی دکانوں اور مراکز فروخت  کے لیے جگہ کا تعین
محترم جناب ڈاکٹر مختار صاحب،
 السلام علیکم!
میں آپ کی کریمانہ توجہ دلانہ چاہتا ہوں کہ اس ڈویژن کے انتظامی کنٹرول کے تحت ایک خود مختار ادارہ حکومت پاکستان کے ایکٹ نمبر ۱۹۷۲/۱۹ کے تحت قائم کیا گیا ہے۔
 اس ادارے کا مقصد ملک میں کتاب کو فروغ دینا اور مناسب قیمت پرکتابیں فراہم کرنا ہے۔
  اس مقصد کے لیے مقامی حکومتوں کی مدد سے ملک کے مختلف شہروں میں نیشنل بک فاؤنڈیشن نے کتابوں کی اپنی دکانیں اور مراکز فروخت کھولے ہیں تاکہ علم کا پھیلاؤ اور کتاب کلچر کا فروغ ہو سکے۔
  کتابوں کی ان دکانوں کے لیے جگہ متعلقہ مقامی حکومتوں نے بلا معاوضہ فراہم کی ہے۔
  اسی طرح نیشنل بک فاؤنڈیشن کے کتاب گھر ملک بھر میں بڑے ہوائی اڈوں اور ریلوے سٹیشنوں پر قائم کیے گئے ہیں۔
۲۔ ۱۷۔۲۰۱۶ء سال کی آڈٹ رپورٹوں پر گفتگو کرتے ہوئے، سرکاری حسابات کمیٹی/ پبلک اکاؤنٹس کمیٹی نے نیشنل بک فاؤنڈیشن کی ان خدمات کا اعتراف کیا ہے اور ہدایت کی ہے کہ اعلیٰ تعلیم کمیشن سے باہم مل کر ہر یونیورسٹی میں نیشنل بک فاؤنڈیشن کی شاخوں (برانچوں)/مراکز فروخت کو پھیلایا جائے۔
۳۔ مندرجہ بالا کے پیش نظر، مطالعہ کے اعلیٰ مقصد کے فروغ کے لیے اور مطالعۂ کتب کے ذریعے علم کے پھیلاؤ کے لیے اس بات کی بہت قدر کی جائے گی کہ اگر آپ کے دائرہ اختیار کے تحت متعلقہ یونیورسٹیوں کو ہدایات جاری کی جائیں کہ بلا معاوضہ کتابوں کی دکانیں/ مراکز فروخت برائے مطبوعات نیشنل بک فاؤنڈیشن کے لیے جگہ کا تعین کیا جائے۔ 
نیشنل بک فاؤنڈیشن طلبہ کو اپنی مطبوعات و کتب مناسب نرخوں پر فراہم کرے گی۔
۴۔ میں منیجنگ ڈائریکٹر ، نیشنل بک فاؤنڈیشن کو ہدایت کر رہا ہوں کہ وہ آپ کی سہولت کے مطابق، آپ کے ساتھ ایک ملاقات کریں۔
مخلصانہ نیک خواہشات کے ساتھ،
آپ کا مخلص،
(انجینئر عامر حسن*)
 پروفیسر ڈاکٹر مختار احمد
چیئرمین،
اعلیٰ تعلیم کمیشن، اسلام آباد
انجینئر عامر حسن ,
سیکریٹری ،قومی تاریخ و ادبی ورثہ ڈویژن(۲۱ دسمبر ۲۰۱۶ء تا۱۲ جولائی ۲۰۱۹ء)؛ سیکریٹری بیرون ملک پاکستان ۱۹ ستمبر ۲۰۱۹ء
۱۷ واں کامن ، ۱۹۸۸ء؛ سیکریٹریٹ گروپ؛
منیجنگ ڈائریکٹر، انضباطی ادارہ برائے سرکاری حصول(۲۲ فروری۔۲۰ دسمبر ۲۰۱۶ء)؛
وفاقی حکومت کے مختلف دفاتر /اداروں میں تعیناتی بشمول؛ فرسٹ سیکریٹری ، سفارت خانہ پاکستان، کویت، رکن فیکلٹی، قومی انتظامی کالج، لاہور، چیف انسٹرکٹر ، سول سروسز اکیڈمی لاہور؛
مطبوعات/رپورٹیں (تعداد۔۸)؛
(پاکستان میں وفاقی محتسب کا مطالعہ)  
(مملکت کویت میں انسانی حقوق کی خلاف ورزیوں پر رپورٹ)
(خاموش کارروائی: پاکستان کے لیے طویل المیعاد مضمرات اور پالیسی آپشنز)
(خیبرپختون خوا کی روایتی سیاست: مشاہدہ کردہ محرومی اور اس کا خیبر پختون خوا کے نفسیاتی شخصی رویوں پر اثر)
(اصلاحات سرکاری انتظامیہ اور انتظامی اختراعات: کراچی پورٹ ٹرسٹ وغیرہ کا معاملہ)
نمونہ اردو
(پروفیسرڈاکٹر انعام الحق جاوید ، منیجنگ ڈائریکٹر، قومی کتاب فاؤنڈیشن ، اسلام آباد کی طرف سی جناب عبداللہ جان ، سیکریٹری ، بلوچستان اعلیٰ تعلیم کمیشن کونیم سرکاری خط)
قومی کتاب فاؤنڈیشن 
قومی تاریخ و ادبی ورثہ ڈویژن
وزارت اطلاعات ، نشریات و قومی ورثہ
حکومت پاکستان
نمبر:۱۸۰۸۔ایچ اے بی۔۶۱۹   اسلام آباد، یکم مارچ ۲۰۱۸ء
موضوع: سرکاری حسابات کمیٹی کی ہدایات کے مطابق قومی کتاب فاؤنڈیشن کی مطبوعات کے لیے کتابوں کی دکانوں/مراکز فروخت کے لیے جگہ کا تعین
محترم عبداللہ جان،
قومی کتاب فاؤنڈیشن کی برانچوں /مراکز فروخت کی توسیع اور اعلیٰ تعلیم کمیشن سے رابطہ کاری سے متعلق ’’سرکاری حسابات کمیٹی‘‘ کی ہدایات کی پیروی میں ، یہ مطلع کیا جاتا ہے کہ طویل عرصہ سے قومی بک فاؤنڈیشن اپنی بہترین کوشش کر رہی ہے کہ کتاب کلچر کے فروغ کے لیے علم پھیلائے.
 اس لیے اس سلسلے میں سیکریٹری، قومی تاریخ و ادبی ورثہ ڈویژن نے آپ کی خدمت میں ایک خط مورخہ ۲ فروری ۲۰۱۸ء تحریر کیا(فوٹو کاپی ملفوف ہے)
۲۔ قومی کتاب فاؤنڈیشن کی یونیورسٹی بک شاپ کھولنے کے لیے امور حوالہ مندرجہ ذیل ہیں:
۱۔قومی کتاب فاؤنڈیشن یونیورسٹی دکان کتب
(الف) یونیورسٹی بغیر کرایہ، ایک بڑا کمرہ، ترجیحی طور پر ۲۲×۴۰ (۸۸۰مربع فٹ) کی پیمائش والا(مع بجلی، لینڈ لائن ٹیلی فون اور قارئین کتاب کلب سکیم چلانے کے لیے ڈی ایس ایل)فراہم کرے گی۔ یہ جگہ فیکلٹی ارکان/طلبہ اورطلبہ کی آسانی کے باعث قابل رسائی ہو گی۔
(ب) کتابوں کا ذخیرہ/سٹاک رکھنے کے لیے ایک چھوٹے سٹور، ترجیحی طور پر ۱۰×۱۰ کی پیمائش والا، کی بھی ضرورت ہو گی۔
(ج) قومی کتاب فاؤنڈیشن اس دکان میں کتابوں کے لیے تحفے، کاؤنٹر /پیش تختہ ، فرنیچر اور بیٹھنے کے لیے ایک چھوٹی جگہ تیار اور فراہم کرے گا۔
(د) قومی کتاب فاؤنڈیشن کا عملہ دکان کتب اور سٹور کا انتظام/دیکھ بھال کرے گا اوراسے چلائے گا۔
۲۔کم قیمت پر کتابیں
(الف) قومی کتاب فاؤنڈیشن اور دوسرے ناشروں کی شائع کردہ تمام عمومی کتب، قومی کتاب فاؤنڈیشن ۱۵ تا ۳۳ فی صد کم قیمت پر فراہم کرے گی۔
(ب) قومی کتاب فاؤنڈیشن کی طرف سے شائع کردہ نصابی کتب ۱۵ فی صد کم قیمت پر فراہم کی جائیں گی۔
۳۔قارئین کلب سکیم
’’قومی کتاب فاؤنڈیشن۔
 یونیورسٹی دکان کتب ‘‘ میں قومی کتاب فاؤنڈیشن قارئین کلب سکیم متعارف کرائے گی اور ارکان فیکلٹی/عملہ/طلبہ کے لیے قارئین کلب کی رکنیت کا مخصوص کوٹا متعین کرے گی۔ 
 مقررہ طریق کار کے مطابق، اس قارئین کلب سکیم کے ارکان کو تمام کتابیں ۵۵ فی صد کم قیمت پر فراہم کی جائیں گی۔
۴۔رجسٹر طلب نامہ
قومی کتاب فاؤنڈیشن ۔
یونیورسٹی دکان کتب میں نمایاں جگہ پر ایک رجسٹر طلب نامہ رکھا جائے گا تاکہ ارکان فیکلٹی/عملہ/طلبہ کی طرف سے طلب کردہ کتابوں کا اندراج کیا جاسکے اور قومی کتاب فاؤنڈیشن طلب کردہ کتب کی فراہمی کا انتظام کرے گی۔
۵۔کتاب میلہ/نمائش
باہمی مشاورت کے ساتھ، قومی کتاب فاؤنڈیشن یونیورسٹی میں وقتاً فوقتاً کتاب میلہ/نمائش/منعقدکرے گی۔
 ان کتاب میلہ جات/ نمائشوں میں ۴۰ فی صد تک خصوصی کم قیمت پیکیج فراہم کیا جائے گا۔
۶۔رجسٹر تجاویز
قومی کتاب فاؤنڈیشن ۔یونیورسٹی دکان کتب میں فاؤنڈیشن ایک ’’رجسٹر تجاویز‘‘ رکھے گی تاکہ ارکان فیکلٹی/عملہ /طلبہ کی طرف سے دی گئی تجاویز کا اندراج کرے۔ 
۷۔یونیورسٹی کتب کی تیاری
قومی کتاب فاؤنڈیشن پیداواری لاگت اور شرائط و قیود کے مطابق یونیورسٹی کی مطبوعات کا کا م کرے گی۔
۸۔کتب برائے لائبریری
کتابوں کی اس دکان کے استحکام کے لیے اوراسے جاری رکھنے کے لیے، متعلقہ یونیورسٹیاں اپنی مرکزی لائبریری اور شعبہ جات کے لیے کتابیں (مقامی اور درآمدی) حاصل کرتے ہوئے، قومی کتاب فاؤنڈیشن۔
یونیورسٹی دکان کتب کو فوقیت دیں گی۔
اس بارے میں آپ کا تعاون انتہائی قابل ممنونیت/شکر گزاری ہو گا۔
شکریہ کے ساتھ
آپ کا مخلص،
(ڈاکٹر انعام الحق جاوید*)
منیجنگ ڈائریکٹر
جناب عبداللہ جان،
سیکریٹری،
بلوچستان اعلیٰ تعلیم کمیشن، کوئٹہ
نقل بخدمت:
(۱) جناب ہارون الرشید، سیکشن افسر (ورثہ) قومی تاریخ و ادبی ورثہ ڈویژن، اسلام آباد(قومی کتاب فاؤنڈیشن۔یونیورسٹی دکان کتب میں ہر ایک کے لیے کم از کم دو ارکان عملہ (ایک اسسٹنٹ اور ایک نائب قاصد)کی فراہمی کرنی ہو گی
(۲) علاقائی انچارج، قومی کتاب فاؤنڈیشن ، کوئٹہ، برائے مزید پیروی/کارروائی
ڈاکٹر انعام الحق جاوید
 ایم اے(اردو)؛ ایم اے (پنجابی، گولڈ میڈل)؛ پی ایچ ڈی(پنجابی)؛ ریسرچ آفیسر، اکادمی ادبیات پاکستان (۱۹۸۱۔۸۴) ؛ انچارج شعبہ دارالتصنیف، مقتدرہ قومی زبان(۱۹۸۴۔۹۷ء)؛ چیئر مین شعبہ پاکستانی زبانیں/ڈین فیکلٹی آف سوشل سائنسز، علامہ اقبال اوپن یونیورسٹی (۱۹۹۷ء۔۲۰۱۱ء)؛ نجی یونیورسٹی کے وائس چانسر (۲۰۱۱۔۱۴ء) مینیجنگ ڈائریکٹر ، نیشنل بک فاؤنڈیشن (جنوری ۲۰۱۴ تا دسمبر ۲۰۱۹ء)۔
علمی ، ادبی، تحقیقی و تنقیدی خدمات:
پاکستانی زبانیں ادب(علامہ اقبال یونیورسٹی کا پروگرام برائے طلبہ) ۱۲ کتابیں
تحقیق و تنقید و تراجم(اردو، پنجابی، انگریزی) ۳۸ کتابیں
شاعری ۲۴ مجموعے
ان کی شاعری پر ایم اے/ایم فل کی سطح پر مقالات تحریر کیے گئے ہیں اور آپ کا کلام نصابی کتابوں میں شامل ہے۔
اعزازات: صدارتی تمغہ برائے حسن کارکردگی (۲۰۰۵ء)
اعلیٰ سطح کے ایوارڈ (اندرون/بیرون ملک)  (تعداد:۷)
پاکستان ٹیلی وژن کے  سیکڑوں پروگراموں میں بطور کمپیئر، شاعر اور سکالر شرکت؛
بیرون ملک مشاعروں، کانفرنسوں/سیمیناروں میں شرکت اور پاکستان کی نمائندگی(۶۲ دورے)
باب نمبر۶
گوتم بدھ کی یاد گار اشیائ---سری لنکا میں نمائش
فہرست مندرجات
تعارفی نوٹ
(وساک،یوم بدھا، یوم پیدائش بدھا)
نمونہ اردو
انجینئر عامر حسن، سیکریٹری، قومی تاریخ و ادبی ورثہ ڈویژن کی طرف سے کیپٹن(ر) زاہد سعید ، چیف سیکریٹری، حکومت پنجاب، لاہو ر کو نیم سرکاری خط مورخہ ۱۷؍اپریل ۲۰۱۸ء
ویساک*، یوم بدھا، یوم پیدائش بدھا
ساری دنیا میں بدھ مت کے پیروکار اور بعض ہندو روایتی طور پر اس دن کو گوتم بدھ کے یوم پیدائش کے طور پر مناتے ہیں۔
  اس دن کو رسمی طور پر گوتم بدھ کے یوم پیدائش کے طور پر منانے کا فیصلہ ۱۹۵۰ء میں سری لنکا میں منعقدہ بدھوں کی عالمی فیلو شپ کانفرنس میں کیا گیا، اگرچہ بدھ دنیا میں یہ تہوار صدیوں سے اسی وقت منایا جاتا ہے۔
   عالمی کانفرنس میں منظور کردہ قرار دار کا متن حسب ذیل تھا:
بدھوں کے اشتراک عمل کی یہ کانفرنس مہا راجا نیپال کے مشفقانہ عمل کا احسان مندانہ اعتراف کرتے ہوئے، کہ نیپال میں ویساک کے مکمل چاند کے موقع پر سرکاری تعطیل کی جائے، ان تمام ملکوں کے سربراہان حکومت جہاں کثیر یا قلیل تعداد میں بدھ موجود ہیں، دلی طور پر درخواست کرتی ہے کہ بدھا، جنھیں عالمی طور پر انسانیت کے عظیم ترین محسنوں میں سے ایک تسلیم کیا جاتا ہے، کے اعزاز میں ماہ مئی میں مکمل چاند کے دن سرکاری تعطیل کی جائے۔‘‘
۱۹۹۹ء میں اقوام متحدہ نے فیصلہ کیا کہ اس کے صدر دفتر اوردیگر دفاتر میں یوم ویساک کو بین الاقوامی طور پر منایا جائے گا۔ 
یوم ویساک کو بدھ مت کے پیروکار صبح ہونے سے پہلے ہی اپنی عبادت گاہوں میں جمع ہوتے ہیں۔
 بدھ پرچم لہرانے کی تقریب ہوتی ہے۔
 بدھ مت کی عالمی سطح پر علامتی نمائندگی کرنے کے لیے اس پرچم کا خاکہ انیسویں صدی میں بنایا گیا تھا۔
مناجاتی گیت گائے جاتے ہیں۔
 عام طور پر بدھ پر ستار اپنے ساتھ پھول ، موم بتیاں ، لوبان کی ڈنڈیاں لاتے ہیں اور اپنے استاد کے قدموں میں رکھ دیتے ہیں۔ 
  یہ علامتی نذر بدھ پیروکاروں کو یاددہانی کراتی ہے کہ جس طرح یہ خوبصورت پھول جلد مرجھا جائیں گے اور یہ موم بتیاں اور لوبان کی ڈنڈیاں جل کر ختم ہو جائیں گی، اسی طرح یہ زندگی بھی جلد ختم ہوجائے گی۔ 
  اس دن بدھ پرستاروں کو یاددہانی کرائی جاتی ہے کہ کسی بھی جاندار کو مارنے سے پرہیز کریں۔
 آزادی کی علامت کے طور پر پرندوں کو رہا کیا جاتا ہے۔
ضعیفوں، معذوروں اور بیماروں میں تحائف تقسیم کیے جاتے ہیں اور ضرورت مندوں کو نقد رقم دی جاتی ہے۔
 سالانہ بدھا رشمی قومی ویساک تہوار
 گوتم بدھ کی مقدس یاد گار اشیاء کی نمائش ۲۹؍اپریل سے ۵مئی ۲۰۱۸ء تک سری لنکا کے مختلف مقامات پر منعقد ہوئی۔ سری لنکا 
ویساک کا لفظ پالی یا سنسکرت سے اخذ کیا گیا ہے۔
 ان زبانوں میں یہ لفظ اپریل، مئی کے دوران قمری مہینے کو کہتے ہیں۔
کے صدر اور وزیراعظم نے کو لمبو میں اس نمائش کا افتتاح کیا۔
 ان مقدس یادگار اشیاء کو وزیراعظم سری لنکا کی خصوصی درخواست پر نمائش کے لیے سری لنکا بھیجا گیا تھا۔
 گوتم بدھ کی ان یادگار مقدس اشیاء کی تفصیل حسب ذیل ہے:
’’سٹوپا(کول عمارت) کی شکل کا پتھر کا بنا ہوا تبرکات خانہ جس میں ابرق(steatite)کا بنا ہوا سنہری صندوقچہ(casket)رکھا ہوا تھا، جس میں گوتم بدھ کی ہڈیوں کے دو ٹکڑے محفوظ کیے گئے تھے۔ 
یہ مقدس یادگار اشیاء ٹیکسلا میں واقع بدھوں کی وسیع ترین اور قدیم ترین مذہبی مجموعہ عمارات کے نزدیک دھرماراجیکا سٹوپا سے دریافت ہوئی تھیں۔
 یہ سٹوپا تیسری صدی قبل مسیح میں موریہ بادشاہ اشوکا نے تعمیر کروایا تھا۔ 
 سرجان مارشل کی رہنمائی میں ۱۹۱۲۔۱۶ میں جناب غلام قادر نے دھرماراجیکا دریافت کیا تھا۔‘‘
کولمبو کے بعد ان مقدس اشیاء کی نمائش کئی دیگر مقامات پر ہوئی اور اس دوران لاکھوں بدھ پرستاروں نے ان مقدس اشیاء کی زیارت کی اور اظہار عقیدت کیا۔
دنیا میں بدھوں کی آبادی
ساری دنیا میں بدھ کے ماننے والوں کی تعداد تقریباً پچاس کروڑ(۲۰۱۰ء) ہے۔
یہ تعداددنیا کی کل آبادی کا تقریباً نو فی صد ہے۔
چین میں بدھ مت کے پیروکاروں کی تعداد (۲۴۴ ملین) سب سے زیادہ ہے اور یہ چین کی کل آبادی کا ۲ء۱۸ فی صد ہیں۔
 زیادہ فی صد بدھ آبادی کے لحاظ سے دنیا کے دس ملک یہ ہیں: تھائی لینڈ (۹۵%)، کمبوڈیا(۹۰%)،میانمر(۸۸%)، بھوٹان (۷۵%)، سری لنکا(۷۰%)، تبت(۶۵%)، لاؤس (۶۰%)، ویت نام(۵۵%)، جاپان(۵۰%)، مکاؤ(۵۴%)، تائیوان(۴۳%)۔
نمونہ اردو
انجینئر عامر حسن، سیکریٹری ، قومی تاریخ و ادبی ورثہ ڈویژن  کی طرف سے کیپٹن(ر) زاہد سعید ، چیف سیکریٹری، حکومت پنجاب، لاہو ر کو خط 
حکومت پاکستان 
 وزارت اطلاعات، نشریات، قومی تاریخ وادبی ورثہ ڈویژن
انجینئر عامر حسن،   
سیکریٹری						     
ٹیلی فون051-9266058									
فائل نمبر ۴۔/۲۰۱۵/۴۵ٹی۔ویساک(تہوار)	 اسلام آباد، ۱۷؍اپریل ۲۰۱۸ء
میرے محترم ،
سری لنکا میں ۲۹؍اپریل سے ۵؍مئی ۲۰۱۸ء تک آئندہ ویساک تہوار، ایک بدھ مذہبی تقریب، کے موقع پر سری لنکا کے وزیراعظم کا دفتر ایک نمائش کا انتظام کر رہاہے۔
 انھوں نے وزارت امور خارجہ کی وساطت سے حکومت پاکستان سے درخواست کی ہے کہ مذکورہ بالا تقریب کے لیے پاکستان سے موزوں اشیاء حاصل کی جائیں۔
  دونوں ملکوں کے درمیان خوش گوار تعلقات کی اہمیت محسوس کرتے ہوئے، وزارت امور خارجہ نے مقدس بدھ تبرکات کی فراہمی کے لیے اس ڈویژن سے درخواست کی ہے۔
۲۰۱۶ء میں سری لنکا کو ٹیکسلا عجائب گھر سے مقدس بدھ تبرکات ارسال کر کے ہم نے اسی طرح کی سہولت فراہم کی تھی۔
 اس تقریب کی وسیع طور پر تعریف کی گئی تھی۔
 پاکستان بھی گزشتہ دو برسوں سے ویساک تہوار منا رہاہے۔ 
  یہ اقدام سری لنکا اور پاکستان کے درمیان دستخط شدہ یادداشت مفاہمت (۲۰۱۹۔۲۰۱۶) کی تکمیل کرے گا اور دونوں ملکوں کے درمیان موجودہ روابط کو مزید مضبوط کرے گا۔
۲۔ محکمہ اطلاعات ، ثقافت و امور نوجوانان حکومت پنجاب سے ہنر مندی کے تاریخی نمونے/تبرکات کی فہرست کی فراہمی کی درخواست کی گئی تھی تاکہ معیاری دستاویزات کے تحت بین الاقوامی ذمہ داری پوری کی جا سکے جس میں سری لنکا کے حکام کے ساتھ ایک علیحدہ سمجھوتا شامل ہو سکتا ہے۔
 تاہم ان کے جواب کا ابھی انتظار ہے۔
۳۔ بطور حالیہ پیش رفت، وزارت امور خارجہ نے درخواست کی ہے کہ مقدس دانت کے تبرکات کی تخمینہ شدہ مالیت فراہم کی جائے تاکہ پاکستان میں سری لنکا کا ہائی کمشنر اس کی بیمہ مالیت کا انتظام کر سکے۔
 سنہری اور پتھر کے صندوقچے کے ساتھ دانت کے تبرکات کی آخری بیمہ مالیت امریکی ڈالر تین ملین معلوم ہوئی تھی۔
 وزارت خارجہ نے یہ بھی مطلع کیا ہے کہ وزیراعظم پاکستان کے وعدہ کا احترام کرنے کے لیے سری لنکا میں آئندہ ہونے والے ویساک تہوار پر دانت کے تبرکات ارسال کیے جائیں۔
مندرجہ بالا کے پیش نظر آپ سے درخواست ہے کہ مہربانی فرما کر متعلقہ محکمہ کو ہدایت کریں کہ اس معاملہ میں ترجیحی بنیاد پر اپنا جواب ارسال کریں۔
ملفوفہ: خط و کتابت اور متعلقہ کاغذات
نیک خواہشات کے ساتھ،
(انجینئر عامر حسن*)
 کیپٹن(ریٹائرڈ) زاہد سعید
چیف سیکریٹری
حکومت پنجاب، لاہور
نقل بخدمت:
۱۔ سیکریٹری، وزارت امور خارجہ ، اسلام آباد
۲۔ سیکریٹری، محکمہ اطلاعات ، ثقافت و امور نوجوانان ، حکومت پنجاب
انجینئر عامر حسن  ایک صاحب تصنیف و تالیف شخصیت کے حامل ہیں۔
 یہ صلاحیت انھیں ورثہ میں حاصل ہوئی ہے۔
 ان کے والد صاحب(ڈاکٹر اقتداحسن) ایک بڑے سکالر، محقق، ماہر مشرقی السنہ و ادبیات اور متعدد کتابوں کے مصنف تھے۔
ڈاکٹر اقتداحسن(۲؍جولائی ۱۹۳۴ء……۱۸؍اپریل ۱۹۹۷ء)
ایم اے اردو (پنجاب یونیورسٹی اورینٹل کالج ، ۱۹۵۶ء؛ مقالہ بعنوان اردو زبان اور شاعری کی نشوونما اور ارتقا ۱۷۵۰ء تک؛ ڈاکٹر آف لٹریچر(ڈی لٹ) ۱۹۶۷ء (نیپلز یونیورسٹی ،روم ، اٹلی)۔
معاون محقق(۱۹۵۷ء) شعبہ تالیف و ترجمہ، کراچی یونیورسٹی۔ 
لیکچر راردو زبان و ادب(۱۹۵۹ء)، اورینٹل انسٹی ٹیوٹ، نیپلز یونیورسٹی روم، اٹلی۔ 
عالمی شہرت کے حامل اطالوی مستشرق پروفیسر اے بوزانی (ہلال امتیاز؛ اردو کی عظیم الشان خدمات پر)کی زیر نگرانی تحقیقی سرگرمیوں میں مصروف رہے۔
ریسرچ ایسوسی ایٹ اور ماہر زبان (۱۹۶۳ء) میک گل یونیورسٹی، مانٹریال، کینیڈا۔
پروفیسر (مشرقی السنہ و ادبیات)، نیپلز یونیورسٹی(۱۹۶۴۔۷۹) ۱۹۶۹۔ ۷۶ کے دوران شعبۂ تاریخ ہند کے پروفیسر انچارج۔
۱۹۶۴ء میں رائل ایشیاٹک سوسائٹی لندن کے فیلو منتخب ہوئے۔
کتب(انگریزی) ، اردو ادب(نثر و شاعری) کے مختلف پہلوؤں پر چھ کتابیں۔
کتب (اردو) اردو ادب، صحافت اور مغلیہ تاریخ پر سات کتابیں، مضامین مطبوعہ اردو ڈائجسٹ (تعداد: ۱۸) بشمول داستان چھوڑآئے (۱۹۷۸ء، چار اقساط) اور داستان ساتھ لائے (سفر نامہ) (سات اقساط)۔
باب نمبر۷
بجٹ کے معاملات میزانیاتی معاملات
فہرست مندرجات
تعارفی نوٹ
(الف)  سالانہ کیفیت نامہ میزانیہ۔ آرٹیکل آئین اسلامی جمہوریہ پاکستان
(ب بجٹ/میزانیہ طلب نامہ
(ج)  پاکستان میں بجٹ/میزانیہ کا عمل
(د) بجٹ تخمینہ جات کی تیاری
(ر) سالانہ ترقیاتی پروگرام
نمونہ اردو
(جناب عارف منصور، ایڈیشنل فنانس سیکریٹری مالیات ڈویژن کی طرف سے تمام سیکریٹری صاحبان، ایڈیشنل سیکریٹری صاحبان انچارج وزارتیں/ ڈویژن کو خط مورخہ۶؍نومبر ۲۰۰۴ء)(نام بنام)
نمونہ اردو
(سید غضنفر عباس جیلانی، ایڈیشنل فنانس سیکریٹری (بجٹ/میزانیہ) ، مالیات ڈویژن کی طرف سے تمام وفاقی سیکریٹری صاحبان/ایڈیشنل سیکریٹری صاحبان انچارج، وزارتیں/ڈویژن کو خط(نام بنام)مورخہ ۱۸؍دسمبر۲۰۱۷ء)
تعارفی نوٹ
(وزیرمالیات کی بجٹ/میزانیہ تقریر)
نمونہ اردو
(جائنٹ سیکریٹری (نفاذ بجٹ) وزارت مالیات کی طرف سے سیکریٹری ڈویژن کو خط )
(وزیر مالیات کی بجٹ تقریرکے لیے مواد)
سالانہ کیفیت نامہ میزانیہ
وفاقی حکومت ہرمالیاتی سال کی بابت وفاقی حکومت کی اس سال کی تخمینی آمدنی اور مصارف کا کیفیت نامہ قومی اسمبلی کے سامنے پیش کرے گی۔
 سالانہ کیفیت نامہ میزانیہ میں مندرجہ ذیل رقوم علیحدہ علیحدہ ظاہر کی جائیں گی
(الف) ایسی رقوم جو ان مصارف کو پورا کرنے کے لیے درکار ہوں، جنھیں آئین میں وفاقی مجموعی فنڈ پر واجب الادا  بیان کیا گیاہے (صدر مملکت، عدالت عظمیٰ کے جج، چیف الیکشن کمشنر، سینیٹ کے چیئرمین اور ڈپٹی چیئرمین، قومی اسمبلی کے سپیکر اور ڈپٹی سپیکر، آڈیٹر جنرل پاکستان اور ان کے دفاتر کے انتظامی مصارف ، تنخواہیں، وفاقی حکومت کے ذمے چند دیگر مصارف) اور
(ب) ایسی رقوم جو ایسے دیگر مصارف کو پورا کرنے کے لیے درکار ہوں جن کی وفاقی مجموعی فنڈ سے ادائیگی تجویز کی گئی ہو اور محاصل کے حساب میں سے ہونے والے مصارف اور دیگر مصارف میں فرق رکھا جائے گا۔
سالانہ کیفیت نامہ میزانیہ کے بارے میں طریق کار
(۱) سالانہ کیفیت نامہ میزانیہ کے اس حصہ پر جو وفاقی مجموعی فنڈ سے واجب الادا مصارف سے تعلق رکھتا ہو، قومی اسمبلی میں بحث ہو سکے گی لیکن اسے قومی اسمبلی کی رائے شماری کے لیے پیش نہیں کیا جا ئے گا۔
(۲) سالانہ کیفیت نامہ میزانیہ کا وہ حصہ جو دیگر مصارف سے تعلق رکھتا ہو، مطالبات زر کی شکل میں قومی اسمبلی میں پیش کیا جائے گا اور اسمبلی کو کسی مطالبے کو منظور کرنے سے انکار کرنے یا کسی مطالبے کو اس میں تصریح کردہ رقم کی تخفیف کے ساتھ منظور کرنے کا اختیار ہو گا۔
(۳) وفاقی حکومت کی سفارش کے بغیر کوئی مطالبہ زر )پیش نہیں کیا جائے گا۔ 
وزیراعظم اپنے دستخط سے توثیق شدہ جدول قومی اسمبلی میں پیش کرے گا۔ 
اس جدول میں حسب ذیل کی تصریح ہو گی۔
(الف) ان رقوم کی جو قومی اسمبلی نے منظور کی ہوں یا جن کا منظور کیا جانا تصور کیا گیا ہو؛
(ب) ان مختلف رقوم کی جو وفاقی فنڈ سے واجب الادا مصارف پورا کرنے کے لیے مطلوب ہوں لیکن یہ رقم اس رقم سے زیادہ نہیں ہو گی جو قومی اسمبلی میں اس سے قبل پیش کردہ کیفیت نامہ میں دکھائی گئی ہو۔
 اس توثیق شدہ جدول کو قومی اسمبلی میں پیش کیا جائے گا لیکن اس پر بحث یا رائے شماری نہیں ہو گی۔
(ج) وفاقی مجموعی فنڈ سے کوئی مصارف با ضابطہ منظور شدہ تصور نہیں کیے جائیں گے جب تک کہ توثیق شدہ جدول میں ان کی صراحت نہ کر دی گئی ہو اور مذکورہ جدول کو قومی اسمبلی میں پیش نہ کر دیا گیا ہو۔
ضمنی اور زائد رقوم
اگر کسی مالیاتی سال میں کسی خاص خدمت کے لیے رقم ناکافی ہے یا نئی خدمت پر خرچ کی ضرورت پیدا ہو گئی یا کسی خدمت پر زائد رقم خرچ کر دی گئی ہے تو وفاقی حکومت کو اختیار ہے کہ وفاقی مجموعی فنڈ سے خرچ کی منظوری دے دے اور قومی اسمبلی کے سامنے ایک ضمنی کیفیت نامہ یا زائد کیفیت نامہ پیش کرے۔
 ان کیفیت ناموں پر باقی کارروائی اسی طرح ہو گی جس طرح سالانہ کیفیت نامہ میزانیہ پر ہوتی ہے۔
 قومی اسمبلی تحلیل ہونے کی صورت میں اخراجات کی منظوری دینے کا اختیار 	
 قومی اسمبلی کی تحلیل کے دوران تخمینی اخراجات کی بابت رقوم کی منظوری کے لیے وفاقی حکومت کسی مالی سال کے کسی حصے کے لیے جو چار ماہ سے زائد نہ ہو وہ وفاقی مجموعی فنڈ سے اخراجات کی منظوری دے سکے گی۔
بجٹ طلب نامہ
(۱) ہر سال ’’بجٹ طلب نامہ‘‘ کے ذریعے وزارت مالیات متعلقہ مالیات سال کے لیے بجٹ/میزانیہ تخمینہ جات کی تیاری کے لیے قابل اطلاق طریق کار کی نشان دہی کرتی ہے۔
 یہ مراسلہ وفاقی حکومت کی تمام انتظامی وزارتوں / ڈویژنوں اور ملحقہ محکموں کوجاری کیا جاتا ہے۔
(۲) اس سرکلر/گردشی خط میں:
بجٹ/میزانیہ تخمینہ جات کی تیاری اور چھان بین کے لیے جامع ہدایات درج کی جاتی ہیں؛
تاریخیں مقرر کی جاتی ہیں جن کے مطابق بجٹ/میزانیہ سازی کے مختلف مراحل مکمل ہوتے ہیں؛
(۳) چونکہ بجٹ/میزانیہ سازی میں وقت کی پابندی بہت اہم ہوتی ہے۔ 
اس لیے بجٹ/میزانیہ سازی کے تمام مراحل میں دوسرے امور کے علاوہ بجٹ/میزانیہ کے نظام الاوقات کی سخت پابندی کی تاکید کی جاتی ہے۔
بجٹ /میزانیہ
بجٹ/میزانیہ سازی
پاکستان میں بجٹ کا سال/مالیاتی سال یکم جولائی سے ۳۰جون تک ہوتا ہے۔
 ہر سال بجٹ/میزانیہ سازی کی کارروائی اکتوبر میں شروع ہوتی ہے اور وزارت مالیات ’’بجٹ طلب نامہ‘‘ جاری کرتی ہے۔
  بجٹ/میزانیہ سازی کی کارروائی حکومت میں نچلی سطح سے شروع ہوتی ہے اور جانچ پڑتال کے مختلف مراحل سے گزر کر حکومت کی اعلیٰ ترین سطح پر مکمل ہوتی ہے۔ گزشتہ مالی سال کے اصل اخراجات، موجودہ رجحانات اور آئندہ متوقع اخراجات اور وعدوں کو پیش نظر رکھتے ہوئے آمدنی وصول کنندہ اور اخراجات کنندہ سرکاری ایجنسیاں، دفاتر اور ملحقہ محکمے تفصیل کے ساتھ اصل تخمینہ جات تیار کرتے ہیں۔ 
 تخمینہ جات کنندہ ادارے ان تخمینوں کو اپنی انتظامی وزارت/ڈویژن کو پیش کرتے ہیں۔ 
 یہ وزارتیں/ ڈویژن، ان تخمینوں کا جائزہ لینے کے بعد، اپنی سفارشات کے ساتھ، مشیر مالیات/فنانشل ایڈوائزر، وزارت مالیات کو پیش کرتے ہیں۔
 ان تخمینوں کو حتمی طور پر قبول کرنے اور بجٹ میں شامل کرنے سے پہلے مشیر مالیات/ فنانشل ایڈوائزر اور وزارت مالیات ان کی تفصیلی جانچ پڑتال کرتے ہیں۔
 بجٹ/میزانیہ سازی ایک مسلسل عمل ہے اور یہ اب صرف وقتی سرگرمی نہیں ہے۔
 اس لیے متعلقہ وزارتیں/ڈویژن آئندہ مالیاتی سال کے لیے اخراجات کے لیے بجٹ تجاویز تیار کرنے کی کارروائی کافی جلدی شروع کر دیتی ہیں تاکہ متعلقہ مشیر مالیات سے بروقت مطلوبہ منظور ی حاصل کر لیں۔
 بجٹ تخمینہ جات کی تیاری
مندرجہ ذیل اخراجات کے بارے میں آئندہ مالیاتی سال کے لیے بجٹ تخمینہ جات علیحدہ علیحدہ تیار کیے جاتے ہیں:
حصہ اول: اخراجات قائمہ
حصہ دوم: تازہ اخراجات کے تخمینہ جات بشمول ترقیاتی اخراجات
ان تخمینہ جات کی تائید میں تفصیلات مثلاً اسم وار فہرستیں اور الاؤنسوں وغیرہ کا حساب پیش کیا جاتاہے۔
 موجودہ مالیاتی سال کے نظرثانی شدہ تخمینہ جات بھی اسی دوران تیار کیے جا تے ہیں۔
 ان تخمینہ جات میں ایسے اخراجات بھی شامل کیے جاتے ہیں جو حسب ضابطہ اجازت یافتہ ہوں اور معقول حد تک توقع ہو کہ مالیاتی سال کے اختتام سے پہلے یہ اخراجات کر لیے جائیں گے۔ 
 اگر نظرثانی شدہ تخمینہ جات مجاز/اجازت یافتہ گرانٹ اور مد بندی سے زیادہ ہوجائیں تو ان کی تائید میں دستاویزی شہادت پیش کی جائے گی کہ حاکم مجاز نے اس اضافے کی حسب ضابطہ اجازت دی ہے اور اس طریق کار کی بھی اجازت جس کے مطابق اضافی رقم کو پورا کیا جائے گا یعنی
موجودہ گرانٹ/مدبندی میں بچت سے دوبارہ مد بندی کے ذریعے
دوسرے آئیٹموں سے تعین رقم کے ذریعے؛
اگر نظرثانی شدہ تخمینہ جات اجازت یافتہ گرانٹ/ مدبندی سے کم ہیں تو گرانٹ کے استعمال کی وجوہات ضرور بیان کی جائیں گی۔
 چونکہ بجٹ/ میزانیہ کی بنیاد نقد حساب داری نظام پر رکھی گئی ہے، تخمینہ جات آئندہ مالیاتی سال میں حقیقی طور پر وصول یا ادا کی جانے والی متوقع رقوم کی بنیادی پر تیار کیے جائیں گے اور صرف اگلے مالیاتی سال میں مطالبہ محاصل/ریونیو ڈیمانڈ/ مطالبہ یا اخراجات کی ذمہ داری کی بنیاد پر تیار نہیں کیے جائیں گے۔
  لین دین کا اندراج مجموعی بنیاد پر کیا جائے گا اور انھیں مکمل طور پر دکھایا جائے گا چاہے بعد میں آمدنی /وصولی کو اخراجات میں کمی ہی سمجھا جائے ۔ 
بجٹ/میزانیہ کے حصے
روایتی درجہ بندی کے مطابق، بجٹ کو دو بڑے حصوں میں تقسیم کیا جاتا ہے
(الف)محاصل/ریونیو بجٹ
محاصل میزانیہ موجودہ/رواں یا روزمرہ کے اخراجات کو پیش کرتا ہے۔ یہ اخراجات قرضوں کی واپسی ، دفاع، گرانٹوں، سبسڈی/امدادی رقم، سول انتظامیہ، معاشرتی فوائد اور دوسری سرگرمیوں پر کیے جاتے ہیں اور انھیں ٹیکسوں،محاصل اور دوسری متفرق آمدنیوں/وصولیوں سے حاصل کردہ رواں محاصل/کرنٹ ریونیو سے پورا کیا جاتاہے۔
 دوسرے الفاظ میں، اس تقسیم کا تعلق ٹیکس کاری اور دوسری وصولیوں کی آمدنی سے ہے جنھیں محاصل/ریونیو سمجھا جاتاہے اور ان محاصل/ ریونیو سے یہ اخراجات پورے کیے جاتے ہیں نتیجے کے طور پر اس سال کے محاصل ریونیو زائد یا کم ہو جاتے ہیں ۔ 
جسے سرمایہ میزانیہ بجٹ کو منتقل کر دیا جاتاہے۔
(ب)سرمایہ میزانیہ/ بجٹ
سرمایہ میزانیہ /بجٹ مادی اثاثہ جات بنانے کے لیے استعمال کیا جاتاہے۔
 سرمایہ میزانیہ ملک کے معاشی ترقی کے امکان میں اضافہ کرتاہے۔
 اس کی نمایاں خصوصیات حسب ذیل ہیں:
سرمایہ میزانیہ بجٹ کو تعمیراتی کام میں استعمال ہونا چاہیے؛ یا
عوامی فائدے کے لیے کسی مستقل اثاثہ کا حصول مثلاً آب پاشی اور صنعتی پروجیکٹ معاشی ترقی کے فروغ کے لیے ہمیشہ اضافہ پذیر سرمایہ کاری کی وجہ سے سرمایہ بجٹ کی اہمیت میں اضافہ ہو رہا ہے۔
 اخراجات سرمایہ کو عام طور پر مندرجہ ذیل رقوم سے پورا کیا جاتاہے:
محاصل/ریونیو محفوظ رقوم/ریزرو فنڈ
خصوصی یا عمومی مقصد کے لیے قرضہ جات سرمایہ کی متفرق وصولیاں
بجٹ/میزانیہ کی مندرجہ بالا دو اقسام کو وسائل و ذرائع تخمینہ جات کا حساب لگانے کے لیے اکٹھا کر دیا جاتا ہے۔
یہ تخمینہ جات مالیاتی سال کے آغاز اور اختتام پر بقایا نقد کی صورت حال ظاہر کرتے ہیں۔ مالیاتی سال کے بجٹ/میزانیہ سرکاری اخراجات کو دو حصوں میں ظاہر کرتاہے:
(الف) رواں اخراجات انتظامی اخراجات اور دوسرے اخراجات پر مشتمل ہوتے ہیں جو نوعیت کے اعتبار سے غیر پیداواری ہوتے ہیں مثلاً دفاع ، پیرانہ سالی الاؤنس و پنشن ، قرضہ جات کی واپسی وغیرہ۔
(ب) ترقیاتی اخراجات میں ایسے اخراجات شامل ہوتے ہیں جنھیں سالانہ ترقیاتی پروگرام میں ظاہر کیا جاتاہے۔
سالانہ ترقیاتی پروگرام
سالانہ ترقیاتی پروگرام کی بنیاد پربجٹ/میزانیہ میں ترقیاتی اخراجات کا اہتمام کیا جاتاہے۔ 
وزارت مالیات اور صوبائی حکومتوں کی مشاورت سے منصوبہ بندی کمیشن سالانہ ترقیاتی پروگرام تیار کرتاہے۔
 قومی معاشی کونسل یہ پروگرام منظور کرتی ہے۔
بجٹ /میزانیہ سازی کے اہم ترین پہلوؤں میں سے ایک پہلو سالانہ ترقیاتی پروگرام کی تشکیل ہے۔
 اس پروگرام میں صرف ان منظور شدہ پروجیکٹوں کو شامل کیا جاتا ہے، جن کی ترقیاتی ورکنگ پارٹی کی محتاط تکنیکی جانچ پڑتال کی گئی ہو اور قومی معاشی کونسل کی انتظامی کمیٹی نے انھیں منظور کیا ہو یا دوسری صورت میں حاکم مجاز نے انھیں منظور کیا ہو۔ 
 اس بات کا انتہائی خیال رکھا جاتاہے کہ پروگرام میں شامل مختلف سکیموں کی وسعت اور نوعیت میں دہرائی نہ ہو۔
  قومی معاشی کونسل کے منظور کردہ پروگرام کو بجٹ/میزانیہ میں شامل کیا جاتاہے۔
سالانہ ترقیاتی پروگرام کی تیاری کا کام نومبر کی ابتداء سے شروع کیا جاتاہے۔ 
معیشت اور منصوبے کے اہداف کی مجموعی ضروریات کو پیش نظر رکھتے ہوئے، سالانہ ترقیاتی پروگرام کی جسامت /سائز مقرر کیا جاتا ہے۔ 
منصوبہ بندی ڈویژن عمل درآمد کنندہ ایجنسیوں اور صوبائی حکومتوں کو شعبہ وار مطلع کرتاہے۔
 منصوبہ بندی کمیشن کی طرف سے اطلاع کردہ رقوم کے مجموعی تعین کے اندر کفیل ایجنسیاں شعبہ وار تفصیلی ترقیاتی پروگرام تشکیل دیتی ہیں اور منصوبہ بندی کمیشن کے ساتھ تفصیلی گفتگو کے بعد ان پروگراموں کو حتمی شکل دیتی ہیں۔
پھر مارچ/اپریل میں منعقد ہونے والے ترجیحی کمیٹی کے اجلاس میں ان رقوم کے تعین پر گفتگو ہوتی ہے اور حتمی شکل دی جاتی ہے۔ حاکم مجاز کی طرف سے منظور کردہ سالانہ ترقیاتی پروگرام کو بجٹ/میزانیہ میں شامل کیا جاتاہے۔
 بجٹ میں شامل یہ پروگرام وفاقی اور صوبائی حکومتوں کی طرف سے کارروائی کے لیے بلیو پرنٹ کی حیثیت رکھتاہے اور مختلف ترقیاتی سکیموں کے مالیاتی تعین اور عملی اہداف کی نشان دہی کرتا ہے۔
تخمینہ جات وسائل
چونکہ معاشی ترقی کے ذریعے کے طور پر سالانہ ترقیاتی پروگرام پر کامیاب عمل درآمد کازیادہ تر انحصار وسائل کی دستیابی پر ہے، پروگرام کی جسامت کے تعین سے پہلے وسائل کا اندازہ لگانے کے لیے مکمل کارروائی کی جاتی ہے۔
 یہ کام بجٹ/میزانیہ سازی کی کارروائی شروع کرنے سے بہت پہلے کیاجاتاہے۔
 وزارت مالیات حکومت کی متعلقہ ایجنسیوں، خاص طور پر مرکزی بورڈ آف ریونیو، منصوبہ بندی کمیشن اور صوبائی مالیاتی محکمہ جات کے درمیان رابطہ کاری کرتی ہے۔
  وسائل کے تخمینہ جات کے اجزا یہ ہیں
(۱) سرکاری بچتیں یعنی وفاقی و صوبائی حکومتوں کے رواں اخراجات سے زیادہ ریونیومحاصل وصولی 
(۲) وفاقی اور صوبوں کی خالص نیٹ سرمایہ وصولی
(۳) وفاقی حکومت کا تخمینہ برائے غیر ملکی معاونت
(۴) خسارہ مالیات کاری، اس حد تک کہ ریاست کی معیشت اجازت دے چونکہ صوبوں میں ترقیاتی منصوبوں میں اضافہ ہو رہاہے اور اس مقصد کے لیے صوبائی وسائل ناکافی ہیں، وفاقی حکومت صوبائی حکومتوں کے ترقیاتی پروگراموں پر عمل درآمد کے لیے بڑے پیمانے پر مالیاتی معاونت کرتی ہے۔
غیرملکی زر مبالہ کا سالانہ ترقیاتی پروگرام کی تکمیل کے ساتھ ساتھ کوشش کی جاتی ہے کہ حقیقی طور پر جتنا ممکن ہو پروگرام کے غیر ملکی زر مبادلہ کے حصے کا تخمینہ/اندازہ لگایا جائے۔ 
بہت کمیاب/قلیل عامل کے طور پر اس کی اہمیت کے پیش نظر، غیر ملکی زرمبادلہ میں اخراجات مقامی کرنسی میں اخراجات سے علیحدہ دکھائے جاتے ہیں۔ 
محاصل/ریونیو اور سرمایہ بجٹ ، دونوں میں یہ کارروائی کی جاتی ہے۔ 
یہ عمل انتظامی حکام کو نشان دہی کرتا ہے کہ غیر ملکی زر مبادلہ اخراجات کے لیے بجٹ/ میزانیہ میں رقم کا تعین مقامی کرنسی میں اخراجات کے لیے دستیاب نہیں ہے۔
نئی ٹیکس کاری تجاویز پر عمل درآمد
بجٹ/میزانیہ میں نئی ٹیکس کاری(اضافہ شدہ یا نظرثانی شدہ) تجاویز پر عمل درآمد کرنے کے لیے علیحدہ قانون سازی کی جاتی ہے۔ 
یہ قانون سازی بجٹ سازی کا لازمی حصہ ہے اور اس قانون سازی کے بغیر کوئی بھی ٹیکس، اضافہ شدہ یا نظرثانی شدہ نہیں لگایا جا سکتا۔
مجاز/اجازت یافتہ اخراجات کا شیڈول
وزیراعظم/حاکم مجاز کی طرف سے بجٹ/میزانیہ کی منظور ی کے بعد مجاز/اجازت یافتہ اخراجات کا مستند شیڈول اسی طرز پر بنایا جاتاہے جس طرح کہ سالانہ بجٹ کیفیت نامہ بنایا جاتاہے۔
 سالانہ بجٹ کیفیت نامہ اور مماثل/تقابلی مطالبات برائے گرانٹ اور مد بندی میں مخصوص کردہ رقم سے اخراجات پوراکرنے کے لیے، وفاقی مجموعی فنڈ سے رقم نکالنے کے لیے مذکورہ بالا شیڈول واحد اتھارٹی ہے۔
نمونہ اردو
(جناب عارف منصور، ایڈیشنل فنانس سیکریٹری مالیات ڈویژن کی طرف سے تمام سیکریٹری صاحبان، ایڈیشنل سیکریٹری صاحبان انچارج وزارتیں/ڈویژن کو خط مورخہ۶؍نومبر ۲۰۰۴ء)
میزانیہ /بجٹ۔فوری
حکومت پاکستان	
وزارت مالیات و محاصل/ریونیو
(مالیات ڈویژن)
من جانب:  عارف منصور
ایڈیشنل فنانس سیکریٹری(بجٹ)
فون:0519655056
نیم سرکاری مراسلہ نمبر:۱(۱۴۶)/ڈی بی اے/۲۰۰۴		   اسلام آباد، ۶؍نومبر ۲۰۰۴ء
محترم جناب سیکریٹری،
جیسا کہ آپ آگاہ ہیں، ’’مالیاتی رپورٹنگ اور آڈٹنگ (پفرا) کی بہتری کے لیے پروجیکٹ ‘‘کے تحت بجٹ سازی، حساب داری اور اطلاع دہی/رپورٹ نویسی کے لیے نیا کمپیوٹر نظام مالیاتی سال ۲۰۰۴ء۔۲۰۰۵ء میں متعارف کرایا گیا۔
 یہ نظام نئے حساب داری ماڈل/نمونہ اور ایک نئے حساب داری چارٹ پر مبنی ہے جس نے پرانے درجہ بندی چارٹ کو بدل دیا ہے۔
۲۔ اگلے سال، میزانیہ/بجٹ برائے سال ۲۰۰۵ء۔ ۲۰۰۶ء، نئے حساب داری ماڈل/نمونہ کے حساب داری چارٹ کے مطابق تیار کیا جائے گا اور پیش کیا جائے گا۔ 
براہ کرم اگلے مالیاتی سال ۲۰۰۵۔۲۰۰۶ کے لیے بجٹ/میزانیہ کی تیاری کے سلسلے میں حسب ذیل وصول کریں۔
(۱) چارٹ حساب داری پر وفاقی حکومت کی آمدنی کے بارے میں نظرثانی شدہ تخمینہ جات ۲۰۰۴۔۲۰۰۵ اور میزانیہ /بجٹ تخمینہ جات ۲۰۰۵۔۲۰۰۶ کی پیش گزاری کے لیے طریق کار اور نظام اوقات(منسلکہ:۱)
(۲) چارٹ حساب داری پر جاری اور ترقیاتی اخراجات کے بارے میں نظرثانی شدہ تخمینہ جات ۲۰۰۴۔۲۰۰۵ میزانیہ/ بجٹ تخمینہ جات ۲۰۰۵۔۲۰۰۶کی پیش گزاری کے لیے طریق کار اور نظام اوقات	(منسلکہ:۲)
(۳) نئے حساب داری ماڈل(نام) /حساب داری چارٹ (سی او اے) کے مطابق خاکہ کی ترتیب سے متعلق ہدایات  (منسلکہ:۳)
(۴) نئے حساب داری ماڈل/حساب داری چارٹ پر کیفیت نامہ نیا آئیٹم/میزانیہ /بجٹ حکم نامہ     (منسلکہ:۴)
(۵)نئے حساب داری ماڈل، نام پر اسامیوں کی تفصیلات کی نشاندہی کرنے والا مرسوما/پرفارما     منسلکہ:۵)
(۶) (نمبر۶ تا ۸ کتاب میں شامل نہیں کیے گئے)



۳۔ جاری اور ترقیاتی اخراجات برائے سال ۲۰۰۴۔۲۰۰۵ کے لیے نظرثانی شدہ اخراجات کو، دوسر ے امور کے علاوہ، حسب ذیل کی نشان دہی کرنی چاہیے
(الف) منظور شدہ گرانٹ کے اندر مد بندی یا دوبارہ مد بندی
(ب) ضمنی گرانٹ کے ذریعے منظور شدہ نئے آئیٹم اخراجات
(ج) دوران سال حوالگی رقم کی گئی یا کرنے کا امکان ہے؛
۴۔ آپ کی وزارت میں میزانیہ بجٹ کی تالیف کے لیے ذمہ دار افسروں کو ہدایت کی جائے کہ ملحقات (منسلکہ ۱ تا ۸) میں تحریر کردہ طریق کار اور ٹائم شیڈول کی پابندی کریں۔
۵۔ اس خط کی رسید کی اطلاع دی جائے ۔   
نیک خواہشات کے ساتھ
 آپ کا مخلص،
(عارف منصور)
تمام سیکریٹری صاحبان/ایڈیشنل سیکریٹری صاحبان انچارج وزارتیں/ڈویژن (نام بنام) نقل بخدمت تمام فنانشل ایڈوائزرصاحبان/ڈپٹی فنانشل ایڈوائزرزصاحبا (مشیران مالیات/ نائب مشیر مالیات) اسلام آباد/ راولپنڈی/کراچی، اس درخواست کے ساتھ کہ تمام بجٹ حکم نامہ جات /نئے آئیٹموں کے کیفیت نامہ جات کے خاکہ جات کمپیوٹر کے ذریعے تیار کیے جائیں۔
 اعداد کو قریب ترین ہزار میں مکمل عدد کیا جائے۔
(ایم نصر العزیز)
رابطہ کار
وزارت مالیات
فون:0519255056
تظہیر نمبر۱(۱۴۶) ڈی بی اے/۲۰۰۴ اسلام آباد، ۶ ؍نومبر ۲۰۰۴ء
نقل برائے اطلاع و ضروری کارروائی بخدمت:
۱۔ آڈیٹر جنرل پاکستان، اسلام آباد
۲۔ کنٹرولر جنرل اکاؤنٹس، اسلام آباد
۳۔ رجسٹرار سپریم کورٹ پاکستان، اسلام آباد		       
۴۔ چیئرمین ، وفاقی پبلک سروس کمیشن/سروس ٹریبونل/ وفاقی اراضی کمیشن، اسلام آباد
۵۔ سپیشل سیکریٹری(عسکری مالیات) راولپنڈی		
۶۔ سیکریٹری، اسٹیٹ بینک پاکستان، مرکزی نظامت ، کراچی
۷۔ ڈائریکٹر حسابات ، سٹیٹ بینک پاکستان، مرکزی نظامت، کراچی
۸۔ ڈائریکٹر جنرل صاحبان، دفاع، تعمیرات و تجارتی (آڈٹ)بشمول چیف اکاؤنٹس افسر، وزارت خارجہ و آڈٹ واکاؤنٹس افسر، پاکستان ہائی کمیشن، لندن
۹۔ تمام اکاؤنٹنٹ جنرل صاحبان/ ڈائریکٹر جنرل صاحبان (آڈٹ)/ڈائریکٹر صاحبان (آڈٹ)
۱۰۔ چیف (پروگرامنگ)، منصوبہ بندی و ترقیات ڈویژن، اسلام آباد
۱۱۔ رکن مالیات ، پاکستان ریلوے بورڈ، اسلام آباد
۱۲۔  رکن مالیات ، واپڈا، لاہور
۱۳۔ تمام جائنٹ سیکریٹری صاحبان/ڈپٹی سیکریٹری صاحبان اور سیکشن افسران، مالیات ڈویژن، اسلام آباد/کراچی
(ایم نصر العزیز)
رابطہ کار
وزارت مالیات
فون:0519206636
نمونہ اردو
(سید غضنفر عباس جیلانی، ایڈیشنل فنانس سیکریٹری (بجٹ/میزانیہ) ، مالیات ڈویژن کی طرف سے تمام وفاقی سیکریٹری صاحبان/ایڈیشنل سیکریٹری صاحبان 
 انچارج، وزارتیں/ڈویژن کا نیم سرکاری خط(نام بنام)
بجٹ/فوری					
من جانب:  سید غضنفر عباس جیلانی،  حکومت پاکستان
 ایڈیشنل فنانس سیکریٹری(بجٹ ) مالیات ڈویژن
فون:0519206636
نیم سرکاری خط نمبر۱(۲۵۰) ڈی بی اے/۲۰۱۶۔۱۰۴۷  	اسلام آباد، ۱۸؍دسمبر ۲۰۱۷ء
موضوع  : نظرثانی شدہ تخمینہ جات ۲۰۱۷۔۱۸، بجٹ تخمینہ جات ۲۰۱۸۔۱۹  اور وسط مدتی بجٹ تخمینہ جات ۲۰۱۸۔۲۱ کی پیش گزاری
محترم جناب،  
 السلام علیکم،
بجٹ طلب نامہ برائے سال ۲۰۱۸۔۱۹ ملحق ہے۔ محاصل پر مبنی میزانیہ سازی کے طریقہ کے مطابق بجٹ تشکیل دیا جائے گا۔
 اس طرح تیار کردہ بجٹ میں نظرثانی شدہ تخمینہ جات برائے ۲۰۱۷۔۱۸، تخمینہ جات برائے ۲۰۱۸۔۱۹  اور وسط مدتی بجٹ تخمینہ جات برائے ۲۰۱۸۔۲۱ شامل ہوں گے۔
  بجٹ طلب نامہ کے دو سیکشن ہیں۔ 
سیکشن اول میں بجٹ تیاری فارم، ہدایات اور طریق کار برائے تیاری اور پیش گزاری تفصیلی بجٹ۔ 
نظرثانی شدہ تخمینہ جات (۲۰۱۷۔۱۸) اور تخمینہ جات (۲۰۱۸۔۱۹) بابت وفاقی حکومت کی آمدنی اور جاری و ترقیاتی اخراجات شامل ہیں۔
سیکشن دو م میں وسط مدتی بجٹ ۲۰۱۸۔۲۱ تیار کرنے کے لیے ، محاصل (خدمات) کے لیے تجویز کردہ بجٹ حد/سیلنگ کے تعین اور ’محاصل پر مبنی بجٹ سازی‘ کی ترقی کے لیے فارم اور ہدایات (وسط مدتی بجٹ فریم ورک سبز کتاب میں پیش کردہ) شامل ہیں۔
 ایل ایم فارم۔ لائن منسٹری فارم/لائن وزارتی فارم۔
  کو دفتر پرنسپل اکاؤنٹنگ افسر مکمل کرے گا اور فنڈ سنٹر فارم کو ان کے ملحقہ محکمہ جات اور ماتحت دفاتر مکمل کریں گے۔
خصوصی ہدایات اور بجٹ کیلنڈر ملحقہ الف(اے) اور ملحقہ ب (بی) پر ترتیب وار موجود ہیں۔ بجٹ تیاری کی کارروائی ملحقہ ج (سی) پر موجود ہے۔
۲۔ جاری اور ترقیاتی بجٹ برائے تین سال یعنی ۲۰۱۸۔۱۹، ۲۰۱۹۔۲۰  اور ۲۰۲۰۔۲۱ کی علامتی حد بندیاں میزانیہ/بجٹ علیحدہ خط کے ذریعے ارسال کی جائیں گی۔
۳۔ براہ کرم اس خط کی رسید وصولی ارسال کریں۔  
 بے حد احترام کے ساتھ،
آپ کا مخلص،
(سید غضنفر عباس جیلانی)
تمام سیکریٹر ی صاحبان، ایڈیشنل سیکریٹری
انچارج صاحبان وزارتیں/ڈویژن (نام بنام)
تظہیر/نیم سرکاری خط نمبر فائل ۱(۲۵۳) ڈی بی اے/۲۰۱۷ اسلام آباد، ۱۸؍دسمبر ۲۰۱۷ء
نقل برائے اطلاع و ضروری کارروائی بخدمت:
۱۔ آڈیٹر جنرل پاکستان ، اسلام آباد
۲۔ کنٹرولر جنرل اکاؤنٹس/حسابات، اسلام آباد
۳۔ رجسٹرار سپریم کورٹ پاکستان، اسلام آباد
۴۔ رجسٹرار، اسلام آباد ہائی کورٹ، اسلام آباد
۵۔ سیکریٹری، وفاقی پبلک سروس کمیشن /وفاقی سروس ٹریبونل/وفاقی اراضی کمیشن، آسلام اباد
۶۔ ایڈیشنل سیکریٹری، مالیات ڈویژن (ملٹری/عسکری) راولپنڈی
۷۔ تمام اکاؤنٹنٹ جنرل صاحبان/ڈائریکٹر جنرل (آڈٹ) صاحبان/ڈائریکٹر صاحبان
۸۔ ڈائریکٹر جنرل صاحبان (دفاع)، تعمیرات/ورکس اور تجارتی/کمرشل (آڈٹ)
۹۔ چیف اکاؤنٹس افسر، وزارت امور خارجہ، اسلام آباد
۱۰۔ چیف (پروگرامنگ) منصوبہ بندی، ترقیات و اصلاحات ڈویژن ، اسلام آباد
۱۱۔ رکن مالیات ، پاکستان ریلوے بورڈ، اسلام آباد
۱۲۔ رکن مالیات ، واپڈا، لاہور
۱۳۔ تمام سنیئر جائنٹ سیکریٹری صاحبان ، جائنٹ سیکریٹری صاحبان، ڈپٹی سیکریٹری صاحبان اور سیکشن افسران مالیات ڈویژن ، اسلام آباد
۱۴۔ تمام فنانس ایڈوائزر صاحبان/ ڈپٹی فنانس ایڈوائزر صاحبان، اس ہدایت کے ساتھ کہ دی ہوئی ہدایات کے مطابق بجٹ آرڈر/حکم نامہ اور نیا آئیٹم کیفیت نامہ کے معیار کو یقینی بنائیں
(جبران خلیل ملک)
جائنٹ سیکریٹری (نفاذ بجٹ)
فون:0519255056فیکس:0519255058
وزیرمالیات کی بجٹ/میزانیہ تقریر
وزیرمالیات کی بجٹ تقریر(ٹیکس تجاویز کے بغیر)
 گزشتہ سال کے دوران معیشت کی کارکردگی پر معلومات فراہم کریں اور معیشت کی کارکردگی بہتر کرنے کے لیے نئے سال کے دوران تجویز کردہ بڑی کوششیں بیان کریں۔
وزیرمالیات کی بجٹ تقریر(ٹیکس تجاویز کے ساتھ)
اس تقریب میں نئے ٹیکس عائد کرنے کی تجاویز شامل ہوتی ہیں۔
 بجٹ میں پیش کردہ نئی تجاویز (اضافہ شدہ یا نظرثانی شدہ ٹیکس) پر علیحدہ قانون سازی کے ذریعے عمل درآمد کیا جاتا ہے۔ 
 نئے قانون کو مالیاتی ایکٹ کہتے ہیں۔
مالیاتی ایکٹ بجٹ کا حصہ ہوتا ہے اور اس ایکٹ کے بغیر کوئی ٹیکس (اضافہ شدہ یا نظرثانی شدہ) عائد نہیں کیا جا سکتا۔
نمونہ اردو
(جائنٹ سیکریٹری (نفاذ بجٹ) وزارت مالیات کی طرف سے
 تمام وفاقی سیکریٹری صاحبان(نام بنام) کو نیم سرکاری خط)
نام: حق نواز  وزارت مالیات
جائنٹ سیکریٹری حکومت پاکستان
(نفاذ بجٹ)
ٹیلی فون0519255058		          
نمبر:  ۱(۱) پی پی او/۲۰۱۳ئ اسلام آباد،  ۲۷ فروری ۲۰۱۹ء
بی سی  ۴۴۰۰۰
موضوع:	 وزیر مالیات کی بجٹ تقریربرائے مالیاتی سال۲۰۱۵ءکے لیے مواد 
محترم جناب سیکریٹری،
السلام علیکم و رحمۃ اللہ و برکاتہ  
میزانیہ سازی/بجٹ سازی کے عمل کے حصے کے طور پر، وزیر مالیات کی بجٹ تقریر میں شمولیت کے لیے اپنی سرگرمی کے میدان سے متعلق وزارتیں/ڈویژن مواد فراہم کرتے ہیں۔
 بجٹ تقریر کے لیے مواد عام طور پر مندرجہ ذیل پہلوؤں کا احاطہ کرتا ہے
(۱) موجودہ مالیاتی سال کے دوران وزارت/ ڈویژن/تنظیم کی کارکردگی
(۲) آئندہ مالیاتی سال۲۰۱۵ء کے لیے خاص طور پر اور ۲۰۱۴ءو ۲۰۱۵ءکے لیے عام طور پر بڑی سرگرمیاں/تجاویز جن پر عمل کا ارادہ ہے۔
(۳) کوئی دوسری اہم معلومات۔
۲۔ اگر مواد جامع اور مرتکز انداز میں (۴ تا ۵ٹائپ شدہ صفحات) تیار کیا جائے اور-------------- سے پہلے مالیات ڈویژن کے بجٹ ونگ کو فراہم کر دیا جائے تو میں شکر گزار ہوں گا۔
 پالیسی دستاویز کی حیثیت سے ، اسے آپ کی وزارت/ڈویژن کے کم از کم ایڈیشنل سیکریٹری سے منظور ہونا چاہیے۔
 مزید یہ کہ ، مواد کی سافٹ کاپی مندرجہ ذیل ای ۔میل پتہ پر مجھے ارسال کی جائے:  haquenawaz@hotmail.com
کریمانہ احترام کے ساتھ،
آپ کا مخلص،
(حق نواز)
جناب
جائنٹ سیکریٹری(نفاذ بجٹ)
سیکریٹری،
ڈویژن
حکومت پاکستان، اسلام آباد
﻿ باب نمبر  ۸
 عصری چیلنجوں کا مقابلہ کرنے کے لیے عوامی خدمت کی انجام دہی کے لیے صلاحیت سازی پر وفاقی محتسب کی قائم کردہ کمیٹی کی سفارشات کے اہم نکات
فہرست مندرجات
تعارفی نوٹ
نمونہ اردو
جناب ایم سلمان فاروقی نشان امتیاز وفاقی محتسب کی طرف سے صدر اسلامی جمہوریہ پاکستان کو خط (مورخہ ۱۶؍فروری ۲۰۱۷ء)
عصری چیلنجوں کا مقابلہ کرنے کے لیے عوامی خدمت کی انجام دہی کے لیے صلاحیت سازی پر وفاقی محتسب کی قائم کردہ کمیٹی کی سفارشات کے اہم نکات 
تربیت کے ذریعہ طرز حکمرانی بہتر بنانا
(الف)	یہ ضروری ہے کہ مستقبل کے کام کرنے والوں کو اچھی طرز حکمرانی کے اصولوں اور طریقوں کی تدریس کی جائے اور سرکاری و پرائیویٹ /نجی شعبہ/سیکٹر کی یونیورسٹیوں/جامعات میں طرز حکمرانی کے کورسوں کا آغاز کر کے ملازمت میں داخل ہونے والے زیر آزمائش /پروبیشن افسروں کے معیار میں اضافہ کرنے میں مدد کی جائے۔
(ب) طرز حکمرانی کے پروگراموں کی پیش کش کرنے والی یونیورسٹیوں کو بعد ازاں اعلیٰ سول ملازمتوں میں اعلیٰ معیار کے تقرر شدہ افراد کی فراہمی کے لیے قابل قدر معاون اداروں کے طور پر ترقی دی جائے۔
موجودہ تربیتی ڈھانچا
(الف) وسطی ملازمت انتظامی کورس( ایم سی ایم سی) اور(ایس ایم سی) کے علاوہ، بنیادی سکیل۔۱۸ اور بنیادی سکیل ۔۱۹ کے افسران کے لیے، ان کے خصوصی تربیتی اداروں میں، تین سے پانچ ہفتوں کے دورانیہ کے خصوصی تربیتی کورسوں کا اہتمام کیا جائے۔
(ب) متعلقہ خصوصی تربیتی ادارے، اپنی انتظامی وزارتوں/ ڈویژنوں کی مشاورت سے، ان کورسوں کے لیے نصاب کا خاکہ بنائیں۔
 تاہم، ان خصوصی کورسوں کے آغاز سے پہلے، ان کے بنیادی ڈھانچے اور فیکلٹی ضروریات میں مناسب انداز سے اضافہ کیا جائے۔
(ج) خصوصی کورسوں کے لیے مطلوبہ وقت کی مدت کو پیش نظر رکھتے ہوئے وسطی ملازمت انتظامی کورس (ایم سی ایم سی) اور اعلیٰ انتظامی کورس (ایس ایم سی) کا دورانیہ رکھا جائے۔
(د) ان خصوصی کورسوں میں افسروں کی کارکردگی کو ترقی کے مقاصد کے لیے وسطی ملازمت انتظامی کورس (ایم سی ایم سی) اوراعلیٰ انتظامی کورس (ایس ایم سی) کے برابر اہمیت دی جائے۔
عملہ ڈویژن ترقی پالیسی میں مناسب تبدیلیوں کا بذریعہ جریدہ/گزٹ اعلان کرے۔
(ر) ضرورت کی بنیاد پر، خصوصی تربیتی ادارے چھوٹے کورسوں کا خاکہ بنائیں اور ان کا اہتمام کریں۔ 
بنیادی سکیل ۔۲۰ میں ترقی سے پہلے، بنیادی سکیل ۔۱۹ کا ہر افسر کم از کم دو قلیل المدت کورسوں کی تکمیل کرے۔
(س) قومی سکول برائے سرکاری پالیسی اور قومی نظم و نسق کالج میں حاضری کے لیے ۵۸ سال کی عمر کی حد مقرر کی جائے۔
(ص) قومی سکول برائے سرکاری پالیسی کے انتظامی ترقیاتی انسٹی ٹیوٹ میں بنیادی سکیل۔ ۲۱ کے افسروں کے لیے تین سے چار ہفتوں کا لازمی تربیتی کورس متعارف کرایا جائے۔
 بنیادی قومی مسائل، بڑی قومی پالیسیوں کا تجزیہ، خاص طور پر ایسی پالیسیاں جن کا اثر مختلف وزارتوں/محکموں/صوبوں پر پڑتا ہو اور بڑی تباہی /ہنگامی حالات کو نمٹانا……ان جیسے موضوعات کو کورس میں شامل کیاجائے۔
بھرتی کے عمل کو مضبوط کرنا
(الف) اعلیٰ سول ملازمتوں کے لیے افراد کا انتخاب کرنے کے لیے تحریری امتحان سے پہلے، غیر سنجیدہ امیدواروں کی بڑی تعداد روکنے کے لیے، کثیر انتخاب سوالات کی بنیاد پر، وفاقی پبلک سروس کمیشن چھانٹی/سکریننگ ٹیسٹ کا امتحان منعقد کرے۔
(ب) تحریری امتحان کے لیے، کوٹا کے مطابق، ہر خالی جگہ کے لیے صرف بیس امیدوار رکھے جائیں۔
(ج) درخواست گزاروں کو اختیار دیا جائے کہ وہ اردو یا انگریزی میں چھانٹی/سکریننگ ٹیسٹ کا اہتمام کریں۔
(د) چھانٹی/ سکریننگ ٹیسٹ میں حاصل کردہ نمبر امیدواروں کو صرف تحریری امتحان دینے کا اہل بنائیں اور حتمی قابلیت کا شمار کرنے کے لیے ان نمبروں کو شامل نہ کیا جائے۔
تربیتی ضروریات کا جائزہ اور اس کی اہمیت
(الف) تمام وفاقی اور صوبائی حکومتوں کے دفاتر اپنے ملازموں کے کام کی تفصیل (تفصیل کار) تحریر کریں۔
 پھر اس تفصیل کار کی بنیاد پر ہر ملازم کے علم اور مہارت میں کمی/فقدان کی نشان دہی کریں۔
 پھر ان اعداد و شمار/معلومات کو اپنے متعلقہ ملازمین کی کمیاں پوری کرنے /کوتاہیاں دور کرنے کے لیے تربیتی اداروں کی مشاورت سے، تربیتی پروگراموں کا خاکہ /ڈیزائن بنانے کے لیے استعمال کیا جائے۔
  ہر وفاقی اور صوبائی حکومت کے دفتر کے بنیادی فرائض کی فہرست میں ’’جائزہ تربیتی ضروریات‘‘ شامل کیا جائے۔
 جائزہ تربیتی ضروریات کے نظام کے ساتھ، ایک ایسا طریقہ کار وضع کیا جائے ، جس کے ذریعے افسر/ملازم کی کارکردگی پر تربیت کے اثرات پر رپورٹ تیار کی جا سکے۔
  اس جائزے کو متعلقہ تربیتی اداروں کو بھی ارسال کیا جائے۔
(ب) منصوبہ بندی و ترقیات ڈویژن کی طرف سے ’’جائزہ تربیتی ضروریات برائے وفاقی تربیتی ادارہ جات‘‘ میں پیشہ ورانہ سروسوں (ملازمتوں)/ گروپوں اور صوبائی تربیتی انسٹی ٹیوٹوں کے خصوصی تربیتی ادارے بھی شامل کیے جائیں۔
’’جائزہ تربیتی ضروریات برائے عملہ (وفاقی و صوبائی حکومتیں)‘‘ بھی اس کارروائی کے امور حوالہ میں شامل کیا جائے۔
قبل از ملازمت تربیت
(الف) ہر سال اعلیٰ سول ملازمتوں کے امتحان کے ذریعے پُر کی جانے والی اسامیوں کی اضافہ پذیر تعداد کو پیش نظر رکھتے ہوئے، سول سروسز اکادمی کی موجودہ سہولتوں میں توسیع کی جائے تاکہ تین سو سے زائد بھرتی کیے جانے والے افسروں کی تربیت کی جا سکے۔	
سول سروسز اکادمی پہلے ہی حکومت کو اس بارے میں تجویز پیش کر چکی ہے۔
(ب) سول اعلیٰ ملازمتوں کے امتحان میں امیدوار کی اہلیت اور سول سروسز اکادمی میں اس کی اہلیت کے درمیان بے جوڑ/غیر مناسب تعلق کا مسئلہ متعلقہ حکام کے مسلسل جائزے کا موضوع رہنا چاہیے۔
(ج) زیر آزمائش /پروبیشنری افسروں کے باہمی تقدم (سینیارٹی) کا تعین صرف ان نمبروں کی بنیاد پر کیا جائے جو انھوں نے مشترکہ تربیتی پروگرام (سی ٹی پی)، خصوصی تربیتی پروگرام (ایس ٹی پی) اور تکمیل تربیت پر آخری امتحان (ایف پی او ای) میں حاصل کیے ہوں۔
 سول اعلیٰ ملازمتوں(سی ایس ایس) کے امتحان میں حاصل کردہ نمبروں کو اس مقصد کے لیے شامل نہ کیا جائے کیونکہ امیداروں نے ان نمبروں کا فائدہ پہلے ہی حاصل کر لیا، جب انھیں مختلف پیشہ ورانہ گروپوں/سروسوں میں تعینات کیا گیا تھا۔
(د) سول سروسز اکادمی کو اختیار دیا جائے کہ وہ تربیتی مدت کے دوران پاکستان انتظامی سروس کے زیر آزمائش/پروبیشنری افسروں کی تربیت کنٹرول کرے۔
آپریشنل/عملیاتی خود مختاری
قومی سکول برائے سرکاری پالیسی (ترمیم) آرڈیننس ۲۰۱۷ء نے قومی سکول برائے سرکاری پالیسی کی خود مختاری کم کر دی ہے۔ 
مندرجہ ذیل امور کو شامل کرنے کے لیے اس آرڈیننس میں مناسب ترمیم کی جائے۔
(۱) قومی سکول برائے سرکاری پالیسی کی گورننگ باڈی/ہیئت حاکمہ میں صوبائی چیف سیکریٹریوں کی نامزدگی کی وجہ سے، ترمیمی آرڈیننس نے اس ادارے کے نظم و نسق حکومت کے اثر میں اضافہ کر دیا ہے۔ 
ہیئت حاکمہ/ گورننگ باڈی میں توازن غیر سرکاری ارکان کے حق میں ہونا چاہیے۔
(۲) قومی سکول برائے سرکاری پالیسی کے ریکٹر کے تقرر اور فیکلٹی کی خدمات حاصل کرنے کے بارے میں ہیئت حاکمہ کا اختیار بحال کیا جائے۔
(۳) نجی(پرائیویٹ) سیکٹر/علمی دنیا اور حکومت کے درمیان فیکلٹی کی تشکیل ہیئت حاکمہ/گورننگ باڈی کی صوابدید پر رکھی جائے۔
تربیتی اثرات کا جائزہ
(الف) تربیت کار، تربیت یافتہ افراد اور ان کے متعلقہ ادارے ہر تربیتی پروگرام کے اثرات کا جائزہ لیں۔ 
یہ بھی ضروری ہے کہ آزاد آڈیٹروں کے ذریعے ’’تربیتی اثرات‘‘ کا جائزہ لیا جائے۔
(ب) عوامی خدمات کی انجام دہی کا نظام بہتر بنانے کے لیے کسی بھی ایسے پروگرام کے اثرات کا جائزہ لینے کے لیے عوام کو براہ راست شامل کیا جائے، جس کا مقصد عوامی خدمات کی انجام دہی کے لیے سول ملازموں کی تربیت کرنا ہو۔
 اس مقصد کے حصول کے لیے شہری رپورٹ کارڈ سکیم متعارف کرائی جائے تاکہ ’’تربیتی اثرات کا جائزہ‘‘ منظم طریقے سے اور درست طور پر لیا جا سکے۔
(ج) قبل از ملازمت اور زیر ملازمت تربیت کرنے والے تربیتی اداروں کے نصاب میں ’’شہری رپورٹ کارڈ سکیم‘‘ بطور موضوع شامل کی جائے۔
(د) موزوں مشاورتی خدمات حاصل کر کے، تمام صوبوں میں ’’شہری رپورٹ کارڈ سکیم‘‘ کا بطور پائلٹ پروجیکٹ/ تجرباتی منصوبہ آغاز کیا جائے۔
تربیت کی حوصلہ افزائی اور فیکلٹی کا معیار بہتر بنانا
(الف) ترقی کے لیے افسر کا بلڈ کاؤنٹ شمار کرنے کے لیے فارمولا تبدیل کر دیا جائے:
تربیت کے لیے ۳۰% جائزہ کارکردگی رپورٹیں ۵۵% ،جائزہ مرکزی انتخاب بورڈ ۱۵%، اس کے علاوہ، بنیادی سکیل۔۲۰ پر ترقی کے لیے بلڈ کاؤنٹ/ کے ہر انفرادی پہلو میں ۷۰% سکور اور بنیادی سکیل ۲۱ میں ترقی کے لیے ۷۵ % سکور مطلوب ہو گا۔
(ب) کسی افسر کے لیے صوبے میں بطور سیکریٹری یا مرکز میں بطور ایڈیشنل سیکریٹری تعیناتی کے لیے اہل ہونے سے پہلے، یہ لازمی ہونا چاہیے کہ وہ کسی وفاقی تربیتی ادارے میں بطور فیکلٹی خدمات انجام دے۔  
(ج) فیکلٹی کے انتخاب کا عمل شفاف بنانے کے لیے ، ہر فیکلٹی عہدہ پُر کرنے کے لیے خصوصی رہنما اصول طے کیے جائیں۔
(د) فیکلٹی کے انتخاب کا عمل غیر مرکزی کر دیا جائے تاکہ فیکلٹی کے انتخاب میں تربیتی اداروں کی رائے اور کردار ہو۔ صرف ایسے افسروں کو کسی کورس کے لیے بطور انسٹرکٹر تعینات کیا جائے جنھوں نے اس خصوصی کورس میں بطور طالب علم فوقیت حاصل کی ہو اور انسٹرکٹر کے لیے ان کی سفارش کی گئی ہو۔ *
تربیت عملہ
(الف) بنیادی سکیل۔۱۶ اور نیچے کے سرکاری ملازمین کی تربیت کو بھی اتنی ہی اہمیت دی جائے جتنی بنیادی سکیل۔۱۷ اور بالا کے افسروں کی تربیت کو دی جاتی ہے۔
(ب) محکموں کو چاہیے کہ وہ باقاعدگی کے ساتھ تربیتی اداروں کو اپنے ارکان عملہ کی مہارتی ضروریات کے بارے میں آگاہ کریں۔
(ج) تربیت یافتہ سرکاری ملازمین کی بعد از تربیت کارکردگی کے بارے میں متعلقہ ادارے تربیتی انسٹی ٹیوٹوں کو آگاہ کریں۔
(د) وسائل کا زیادہ سے زیادہ استعمال کرنے کے لیے بنیادی سکیل ۱۶  اور نیچے کے سرکاری ملازمین کے لیے آن لائن تربیتی پروگرام متعارف کرائے جائیں۔
تربیت کا عالمی تناظر
تربیت کے عالمی تناظر کا تفصیلی مطالعہ کرنے کے لیے ایک نئی کمیٹی تشکیل دی جائے۔ 
اس مطالعہ کے تخصیصی نتائج کی روشنی میں، پاکستان کے تمام تربیتی اداروں کے نصابات پر نظرثانی کی جائے۔
سفارش (ب) و (د) بالا: بطور رکن فیکلٹی/انسٹرکٹر تعیناتی کے لیے شرائط پیش کرتے ہوئے کمیٹی نے اس حقیقت کو نظر اندازکر دیا کہ تربیت دینا ایک فن ہے جس میں خداداد صلاحیت کا بھی بڑا حصہ ہوتا ہے۔
 ایک اچھا اور قابل سول افسرضروری نہیں کہ اچھا تربیت کار/استاد بھی ہو۔ 
 تربیتی انسٹی ٹیوٹ میں بطور فیکلٹی تعیناتی کی شرط کی بجائے ’’مطالعۂ کتب اور تحقیقی صلاحیت‘‘ کی شرط عائد کی جائے تو بہتر ہو گا۔ 
 ہمارے ملک کی پالیسیوں میں کمزوری کی ایک بڑی وجہ یہ ہے کہ افسروں میں عام طور پر کتابیں پڑھنے کا رجحان نہیں ہے اور فائلوں پر معاملات نمٹانے کے لیے نوٹنگ/کیفیت نویسی میں تحقیق کو اہمیت نہیں دی جاتی۔
  مجھے ابھی بھی یاد ہے کہ سیکریٹریٹ تربیتی انسٹی ٹیوٹ میں ۱۷  ویں کامن (فتری انتظام گروپ) کی الوداعی تقریب میں خطاب کرتے ہوئے، جناب سیکریٹری عملہ ڈویژن نے افسروں کو ترغیب دی کہ وہ ہر ہفتہ کم از کم ایک کتاب کا مطالعہ ضرور کریں۔ 
  وزیراعظم سیکریٹریٹ میں جناب ظفر ہلالی، خصوصی سیکریٹری برائے وزیراعظم کو کتابیں پڑھنے کا بہت شوق تھا۔
   وہ اپنے مطالعہ کتب کی بنیاد پر وزیراعظم محترمہ بے نظر بھٹو شہید کی خدمت میں اہم نکات پر مبنی نوٹ پیش کرتے اور امور خارجہ کے بارے میں وزیراعظم کے کئی فیصلے ان نوٹوں میں پیش کردہ اہم نکات کی بنیاد پر ہوئے۔
نمونہ اردو
(جناب ایم سلمان فاروقی نشان امتیاز، وفاقی محتسب کی طرف سی جناب ممنون حسین، صدر، اسلامی جمہوریہ پاکستان کو نیم سرکاری خط (فروری ۲۰۱۷ء)
ایم سلمان فاروقی( نشان امتیاز)
وفاقی محتسب پاکستان، صدر انجمن ایشیائی ایسوسی ایشن،
صدر ایشیائی علاقہ، بین الاقوامی محتسب انسٹی ٹیوٹ
نمبر۱(۱۰)/ایچ ڈبلیو ایم/۲۰۱۷ئ  ۱۶؍فروری۲۰۱۷ء
محترم جناب صدر،
سول ملازمتیں کسی ریاست کامضبوط نظام تشکیل دیتی ہیں جس پر اس کا انتظامی ڈھانچا کھڑا/قائم کیا جاتا ہے۔
پاکستان اس اصول سے مستثنیٰ نہیں ہے۔
 یہ پاکستان کی سول ملازمتیں تھیں جنھوں نے ریاست کی تشکیلی ایام میں مدد کی اور یقینی بنایا کہ نازک ڈھانچا ٹوٹ نہ جائے۔
ان کے لیے باعث افتخار ہے کہ اس ڈھانچے نے طاقت حاصل کی اور یہ ایک مضبوط اور مستحکم ملک ہو گیا۔
لیکن وہ کل تھا۔
بدقسمتی سے، ایسا آج نہیں ہے۔
  یہ پس منظر تھا جس میں ہم نے وسیع اور مختلف تجربات کے حامل ممتاز افراد کی ایک کمیٹی تشکیل دی جو نئے اور زیر ملازمت سول ملازمین کی صلاحیت میں اضافہ کرنے کے مسائل پر غور کر سکے۔
۲۔ عصری چیلنجوں کا مقابلہ کرنے کے لیے عوامی خدمت کی انجام دہی کے لیے صلاحیت سازی پر کمیٹی کی یہ رپورٹ پیش کرنے پر مجھے ذاتی طور پر بے حد اطمینان ہے تاکہ عصری چیلنجوں کا مقابلہ کیا جا سکے۔
۳۔ یہ کہنے کی ضرورت نہیں ہے کہ فعال اور پیشہ ورانہ سول ملازمت /سروس ، اچھی طرز حکمرانی کے لیے قطعی طور پر انتہائی ضروری ہے.
سرکاری ملازم جو کام کی انجام دہی کے ذمہ دار ہیں، کی مناسب تربیت،ان کی مستعدی اور پیشہ ورانہ مہارت کی بہتری کے لیے لازمی ہے۔
۴۔ کسی فرد کی نشوونما، کارکردگی کی بہتری، اضافۂ استعدا د اور صلاحیت سازی کے لیے تربیت لازمی ہے اور ممکنہ طور زیادہ کارکردگی کے لیے ہر ایک فرد کو اپنے متعلقہ میدان/ شعبہ میں نہ صرف تربیت بلکہ مسلسل دوبارہ تربیت کی ضرورت ہے۔
 لیکن بہرحال، تربیت کو شاذو نادر ہی بطور دلچسپ اور مشکل/دشوار/دقت طلب سرگرمی کے طور پر قبول کیا جاتا ہے۔
 زیادہ تر اداروں میں اسے ایسے معمول کے مطابق نمٹایا جاتاہے، جو صرف کام/ملازمت کی ضرورتوں کو پورا کرنے کے لیے ضروری ہے۔
۵۔ سرکاری ملازمین کو ایک ایسے طریق اور انداز میں تربیت دینے کی ضرورت ہے کہ ان کے علم اور مہارتوں کی ترقی میں اضافہ ہو اور ان میں مثبت رجحاناتی تبدیلی لائی جا سکے تاکہ خدمت کی بہتر انجام دہی کی صلاحیت دی جا سکے۔
۶۔ یہ پس منظر تھا جب ڈاکٹر حفیظ پاشا سابق وفاقی وزیر برائے خزانہ و معاشی امور کی قابل چیئرمین شپ/صدرنشینی، ڈپٹی چیئرمین منصوبہ بندی کمیشن اورسابق اسسٹنٹ سیکریٹری جنرل اقوام متحدہ کے تحت تشکیل دیا گیا۔
ان کے ساتھ عوامی خدمت میں طویل تجربے کے حامل ممتاز ارکان شامل ہوئے۔ 
 کمیٹی نے اپنے امور حوالہ مرتب کیے جس میں نہ صرف قبل/زیر ملازمت اور پیشہ ورانہ تربیت بلکہ سرکاری ملازمین کے ابتدائی بھرتی کے عمل کا بھی احاطہ کیا گیا۔
۷۔ کمیٹی نے باقاعدہ مسائل کی نشان دہی کی ہے جن پر توجہ دینے اور فیصلہ کرنے کی ضرورت ہے تاکہ تربیتی نظام کوزیادہ مؤثر/کارگزار بنایاجا سکے۔
ہمیں یقین ہے کہ عصری چیلنجوں کا مقابلہ کرنے کے لیے ہمارے تربیتی ڈھانچے اور نظام کو بہترین بین الاقوامی طریقوں کے مطابق لاتے ہوئے، اس رپورٹ میں کی گئی سفارشات پر حقیقی/واقعی عمل درآمد بہت مؤثر ہو گا۔
۸۔ اس رپورٹ کی تیاری میں نمایاں کام کرنے پر مجھے ڈاکٹر عبدالحفیظ پاشا اور ان کے ممتاز شرکائے کار کا ضرور شکریہ ادا کرنا چاہے۔
 مجھے یہاں جناب نعمت اللہ عابد سابق ڈائریکٹر جنرل نیپا پشاور کی بطور رکن/ سیکریٹری کمیٹی کے ان تھک کام کی تعریف بھی کرنی چاہیے۔
۹۔ ہم امید کرتے ہیں کہ کمیٹی کی سفارشات پر غور اور عمل درآمد اس روح کے ساتھ کیا جائے گا جس کے ساتھ انھیں پیش کیاگیا ہے۔ میں آپ کے رد عمل کا منتظر ہوں۔
آپ کا مخلص،
(سلمان فاروقی)
قابل احترام جناب ممنون حسین،
صدر، اسلامی جمہوریہ پاکستان
اسلام آباد
باب نمبر  ۹
تعزیتی خط۔ تعزیت نامہ
فہرست مندرجات
تعارفی نوٹ
نمونہ اردو
صدر پاکستان کی طرف سے قائداعظم کی بیٹی دینا وادیا کے انتقال پر ان کے بیٹے جناب نوسل وادیا کو خط
نمونہ اردو
جناب شمشاد احمد، سیکریٹری خارجہ کی طرف سے جناب تنویر حسین صدیقی کو ان کے والد کی وفات پر خط
نمونہ اردو	
ڈاکٹر انوار احمد ، گجرات یونیورسٹی (سیالکوٹ کیمپس) ،سابق ڈائریکٹر جنرل، ادارہ فروغ قومی زبان، کی طرف سے ڈاکٹر انجم حمید، ڈائریکٹر ادارہ فروغ قومی زبان کونیم سرکاری خط
نمونہ اردو
جناب عبدالحمید میر، ڈائریکٹر سٹاف تربیتی انسٹی نیوٹ، محکمہ خدمات و عمومی انتظام ، آزاد حکومت ریاست جموں و کشمیر کی طرف سے جناب جمشید عالم، ڈپٹی سیکریٹری، وزیراعظم سیکریٹریٹ کو خط
نمونہ اردو
میجر جنرل ہارون سکندر پاشا، ڈائریکٹر جنرل، قومی احتساب بیورو کراچی چھاؤنی کی طرف سے جناب جمشید عالم، ڈائریکٹر، قومی سلامتی کونسل کو خط مورخہ ۱۱؍فروری ۲۰۰۴ء
نمونہ اردو
-------(نام ملک)--------  میں زلزلہ آنے پر جناب---------------------صدر پاکستان ، کی طرف سے -------(نام ملک)------کے صدر کے نام خط(
نمونہ اردو
ہوائی جہاز گرنے سے -----نام ملک------کے صدرکی موت پر(وزیراعظم -----نام ملک-----کی طرف سے اپنے ہم منصب کو تعزیتی خط
نمونہ اردو
المانک حادثہ پر اظہار ہمدردی (جناب ----------------------وزیراعظم -------(نام ملک)--------  کی طرف سے جناب -------------وزیراعظم، -------(نام ملک)--------  کو خط(
نمونہ خط
تعزیتی خط پر اظہار تشکر(جناب ----------------------وزیراعظم -----------(نام ملک)-----------  کی طرف سے جناب -------------وزیراعظم، -------(نام ملک)--------  کو خط
نمونہ خط
تعزیتی خط (وزیراعظم  -------(نام ملک)-------- کی طرف سے اپنے ہم منصب کو خط)
نمونہ خط
تعزیتی خط پر اظہار تشکر(وزیراعظم-----نام ملک------کی طرف سے اپنے ہم منصب کو خط کا جواب)
نمونہ خط
وزیراعظم -----(نام ملک)------، کی طرف سے وزیراعظم -----نام ملک------کو خط
تعزیتی خط۔ تعزیت نامہ
۱۔ تعزیتی خط تحریر کرنے کا مقصد رنج و غم اورمشکل کے وقت مرحوم کے لواحقین کے ساتھ افسوس اور ہمدردی کا اظہار کرنا اور سوگوار خاندان کا حوصلہ بڑھانا ہے۔
 سفارتی میدان میں بھی کسی غیر ملکی یا بین الاقوامی ادارے کی اہم شخصیت کی موت پر تعزیتی خطوط اور پیغامات ارسال کیے جاتے ہیں۔
۲۔ تعزیتی خط تحریر کرتے ہوئے عام طور پر مندرجہ ذیل امور کا خیال رکھا جاتا ہے۔
(الف) ایسا خط تحریر کرنا مؤثر ہوتا ہے جو ذاتی یادداشت کے ساتھ دل کی گہرائی سے لکھا جائے۔ 
انداز تحریر ہمدردانہ ہو۔ مکتوب الیہ سے گہرے تعلق اور یگانگت کا اظہار کرتا ہو۔	
(ب) اگر آپ مرحوم کو جانتے تھے تو ان کے ساتھ اپنا تعلق ظاہر کریں۔
 آپ ان کے بارے میں کیا محسوس کرتے تھے اور ان کے انتقال کے بعد آپ کیسی جدائی محسوس کریں گے۔
 مرحوم کے ساتھ اپنی یادداشتوں میں مکتوب الیہ کو شریک کریں اور ان کے بارے میں کوئی اچھی یاد بیان کریں۔
مرحوم کے بارے میں کسی مثبت رائے کا اظہار کریں جو ان کی زندگی کے بارے میں خراج عقیدت ہو۔ 
جب آپ خط میں مرحوم کی کسی نمایاں خصوصیت کا ذکر کریں گے تو سو گوار شخص کو اپنا غم دور کرنے میں بہت مدد ملے گی۔
کوئی ایسی بات بیان کریں جو ظاہر کرتی ہو کہ مرحوم نے دوسروں کی زندگی میں مثبت اثر ڈالا اور وہ لوگ انھیں بڑی عزت واحترام کی نگاہ سے دیکھتے تھے۔
(ج) اگر آپ مرحوم کو براہ راست نہیں جانتے تھے تو ایسی صورت میں مکتوب الیہ کے ساتھ مرحوم کے تعلق کو اجاگر کریں۔
(د) تعزیتی خط تحریر کرنا ایک مشکل کام ہے، یہ ایک ایسی کوشش ہے جس میں ہم اپنے خیالات کو ضبط تحریر میں لانے کی کوشش کرتے ہیں اور اپنے جذبات کا اظہار کرتے ہیں۔
(ر) الفاظ کے انتخاب میں محتاط رہیں۔ مرحوم کی موت کے بارے میں تکلیف دہ الفاظ سے گریز کیا جائے۔
(س) خط کا انداز سادہ اور متوازن ہو۔ پُرتکلف اور پیچیدہ نثر سے بچا جائے۔
(ص) اگر خط کے آخر میں کسی مناسب قول کا حوالہ دیا جائے یا کوئی شعر تحریر کیا جائے تو وہ سوگواری دور کرنے اور غم برداشت کرنے کا ذریعہ بنتا ہے۔
(ع) خط ٹائپ کرنے کی بجائے ہاتھ سے تحریر کیا جائے تو بہتر ہے۔
 اس طرح ذاتی تعلق کا زیادہ اظہار ہوتا ہے۔
(ف) تعزیتی خط اکثر بار بار پڑھے جاتے ہیں اور انھیں طویل مدت تک محفوظ کیا جاتا ہے۔
نبی کریم صلی اللہ علیہ و آلہٖ وسلم کا تعزیتی خط
(حضرت معاذ بن جَبَلؓ کے نام)
ذاتی اور نجی معاملات کے بارے میں آنحضرت صلی اللہ علیہ و آلہٖ وسلم نے لوگوں کو خطوط ارسال فرمائے۔
 ان میں گورنر یمن حضرت معاذ بن جبلؓ کے بیٹے کے انتقال پر لکھا جانے والا خط ایسے مواقع پر لکھے جانے والے خطوط کے لیے رہنمائی عطا کرتا ہے۔ 
حضرت معاذ بن جبلؓ  جلیل ا لقدر صحابہؓ  میں سے تھے۔ 
یہ انصار ی تھے۔۱۸ سال کی عمر میں اسلام قبول کیا۔ 
طبیعت فطرتاً اثر پذیر واقع ہوئی تھی۔سرور عالم صلی اللہ علیہ وسلم نے ۱۱ہجری۶۳۲ ء میں اُن کو یمن کے مسلمانوں کی تعلیم کے لیے مامور فرمایا۔ 
آپﷺ کو اطلاع ملی کہ اُن کے فرزند کا انتقال ہو گیا ہے۔ 
اس پر آپؐ نے حضرت معاذؓ کو تعزیتی نامۂ مبارک ارسال فرمایا، جس میں مصائب پر صبر کرنے کی تلقین کی گئی تھی۔
مکتوب گرامی کا مضمون یہ ہے:
بِسْمِ اللہ ِ الرَّحَمٰنِ الرَّحِیْم
محمد رسول اللہ ؐ کی جانب سے معاذ بن جبلؓ کے نام
اَلسَّلَام عَلَیْک، میں خدائے واحد کی حمد کرتا ہوں، اللہ تعالیٰ تمہارا اجربڑھائے اور تمہارے غم گین دل کو صبر عطا فرمائے، اور شکرِ الٰہی کی توفیق بخشے۔
حقیقت میں ہماری جانیں، ہمارے اہل و عیال اور ہمارے اموال اللہ کے عطیات میں سے مستعار امانتیں ہیں۔
 جب تک چاہتا ہے اپنے بندے کو اُس سے بہرہ ور فرماتا ہے، اور جب وقتِ مقررہ آ جاتا ہے تو واپس لے لیتا ہے۔
بندے کا فرض ہے کہ اللہ جب کوئی نعمت عطا فرمائے تو اُس کا شکر اداکرے اور جب وہ نعمت واپس لے لی جائے تو صبر کرنا چاہیے۔	
تمہارا فرزند اللہ کی ایک اچھی امانت تھا، اس نے جب تک چاہا تمہاری آنکھوں کو اُس سے ٹھنڈا رکھا، اور جب چاہا اجرِ عظیم کے عوض میں تم سے لے لیا، بشرطیکہ تم اللہ کی رضا پر صبر اختیار کرو۔
اے معاذؓ ! اگر تم نے بے صبری اختیار کی تو تم اللہ کے یہاں اپنے اجر و ثواب کو ضائع کر دو گے۔ 
اگر تمہیں یہ معلوم ہو جائے کہ اس صدمے پر تمہیں کس قدر اجر و ثواب اللہ کے یہاں دیا گیا ہے تو یہ صدمہ تمہاری نظر میں حقیر بن جائے گا۔
مصیبت اور تکلیف پر صبر کرنے والوں سے اللہ نے جو وعدہ کیا ہے بلاشبہ آخرت میں تم اُسے پورا پورا پاؤ گے، اللہ کے وعدے سے تمہارا غم ہلکا ہو جانا چاہیے ، جو ہونے والا ہے وہ ضرور پورا ہو کر رہتا ہے۔ والسَّلَام
محمد رسول اللہؐ
نمونہ اردو
صدر پاکستان کی طرف سے قائداعظم کی بیٹی آنجہانی دینا وادیا کے انتقال پر ان کے بیٹے جناب نوسل وادیا کو خط
نمبر :الف/۱۱۲/م  اسلام آباد ، تاریخ:۲۵ مارچ ۱۹۹۹ء
محترم،
پاکستان کے عوام اور میری اپنی طرف سے میری خواہش ہے کہ محترمہ دینا وادیا کی افسوس ناک موت پر اپنی گہری ہمدردی اور تعزیت ارسال کروں۔
ہم آپ کے نقصان کے احساس کو محسوس کرتے ہیں اور آپ کے رنج و غم میں شریک ہیں۔
 اس مشکل وقت میں ہمارے بہترین تصورات اور دعائیں آپ کے ساتھ اور آپ کے خاندان کے ساتھ ہیں۔
۲۔ پاکستان کے عوام بابائے قوم قائداعظم محمد علی جناح کی پیاری بیٹی کی حیثیت سے محترمہ وادیا کو ہمیشہ یاد رکھیں گے اور انھیں بے حد احترام اور انتہائی عزت و تکریم کے ساتھ دیکھتے ہیں۔
۳۔ بطور شفیق باپ اور بحیثیت اعلیٰ سیاسی شخصیت جن کی جدوجہد کے نتیجے میں پاکستان معرض وجود میں آیا، کے بارے میں محترمہ وادیا کی یادداشتوں کو قوم بہت قابل قدر سمجھتی ہے۔
 پاکستان کے عوام ان کے آخری دورۂ (پاکستان) اور مزار قائد پر ان کے جانے کو محبت سے یاد رکھیں گے۔
۴۔ دعا ہے کہ جانے والی روح دائمی سکون میں رہے اورخاندان کو یہ ناقابل تلافی نقصان حوصلہ اور تحمل سے برداشت کرنے کی توفیق دے۔ آمین۔
آپ کا مخلص،
صدر 
اسلامی جمہوریہ پاکستان
جناب نوسل وادیا
پتہ
نمونہ اردو
جناب شمشاد احمد، 
سیکریٹری خارجہ کی طرف سے جناب تنویر حسین صدیقی کو ان کے والد کی وفات پرتعزیتی خط
شمشاد احمد
سیکریٹری خارجہ
نمبر: ۹۷/۵/۱۔ دفتر سیکریٹری خارجہ ۱۳؍ دسمبر ۱۹۹۷ء
محترم تنویر صدیقی،
میں اور وزارت میں آپ کے تمام رفقائے کارکو آپ کے والد کی افسوس ناک وفات کے بارے میں معلوم ہو کر انتہائی صدمہ ہوا۔ براہ کرم ہماری دلی تعزیت قبول کریں۔
 اللہ تعالیٰ سے دعا ہے کہ وہ جانے والی روح پر اپنی رحمتیں نچھاور کرے اور یہ ناقابل تلافی نقصان برداشت کرنے کے لیے آپ کو تحمل اور حوصلہ دے۔
آپ کا مخلص،
(شمشاد احمد)
جناب تنویر حسین صدیقی
مکان نمبر:۱۱۸۵، نزد البلال مسجد،
سیٹلائٹ ٹاؤن، راولپنڈی
شمشاد احمد، ملازمت خارجہ پاکستان، ریٹائرڈ افسر بنیادی سکیل۔۲۲، سابق سیکریٹری خارجہ (۱۹۹۷ء۔۲۰۰۰ء)، اقوام متحدہ میں مستقل مندوب پاکستان (۲۰۰۰ء۔ ۲۰۰۲ء)؛ بطور پاکستانی سفیر جنوبی کوریا (۱۹۸۷ء۔ ۱۹۹۰ء) اور ایران (۱۹۹۰ء۔ ۱۹۹۲ء) میں خدمات انجام دیں۔
 بطور سیکریٹری جنرل ، معاشی تعاون تنظیم (ای سی او) ۱۹۹۲ء سے ۱۹۹۶ء تک تعینات رہے۔
  پاکستان کے مختلف انگریزی اخبارات میں مضامین تحریر کرتے ہیں۔ 
  ان کی تحریر کردہ کتابوں میں دو کتابیں بعنوان غیر تکمیل شدہ خواب اور پاکستان اور عالمی امور شامل ہیں۔
تنویرحسین قریشی کے بڑے بھائی جاوید حسین صدیقی نے بھی وزارت خارجہ میں خدمات انجام دیں۔
 وہ بیلجیم، جرمنی اور برونائی دارالسلام کے پاکستانی سفارت خانوں میں تعینات رہے۔ وہ آج کل نیو جرسی (امریکا) میں مقیم ہیں۔
  ان کے چھوٹے بھائی ندیم حسین صدیقی (مقیم اسلام آباد) ایک سماجی کارکن ہیں۔
   انھیں خدمت خلق میں دلچسپی ہے اور وہ فلاحی سرگرمیوں میں مصروف رہتے ہیں۔
نمونہ اردو
ڈاکٹر انوار احمدرجسٹرار، گجرات یونیورسٹی (سیالکوٹ کیمپس) (سابق ڈائریکٹر جنرل، ادارہ فروغ قومی زبان) کی طرف سے ڈاکٹر انجم حمید، ڈائریکٹر(مطبوعات) ادارہ فروغ قومی زبان،  اسلام آباد کوتعزیتی خط
یونیورسٹی آف گجرات،		
 سیالکوٹ کیمپس				
ڈسکہ روڈ ،سیالکوٹ ۱۹؍ دسمبر ۲۰۱۳ء
ڈاکٹر انجم حمیدصاحبہ
سلام
عارف نے آپ کے والد مرحوم کی وفات کی خبر دی تھی ، تعزیت کے لیے چند سطریں لکھ کر پہلے بھی بھیج سکتا تھا مگر ارادہ تھا کہ اسلام آباد آؤں گا اور آپ کے دفتر میں بیٹھ کر دعا ئے فاتحہ ادا کروں گا۔ 
میرے علم میں ہے کہ آپ نے اپنے والد کی بہت خدمت کی ہے اور سعادتیں پائی ہیں۔
۲۔ آپ نے مقتدرہ قومی زبان سے میری وابستگی کے دوران اشاعتی سلسلے میں جو تعاون کیا، میں اس کے لیے بہت ممنون ہوں اور مجھے یقین ہے کہ آپ کی قدر شناسی ہو گی۔
 فرہنگستان زبان و ادب فارسی کے ساتھ عملی تعاون یا مشترک علمی منصوبوں پر پیش رفت نہ ہونے کا مجھے ملال ہے اور آپ جانتی ہیں کہ یہ ذاتی صدمہ نہیں بلکہ یہ قومی اور ادارہ جاتی نقصان ہے۔ 
اللہ تعالیٰ آپ کو صحت ، زندگی اور خوشی سے نوازے۔
والسلام،
نیاز کیش،
(انوار احمد)
ڈاکٹر انجم حمید
ڈائریکٹر،
ادارہ فروغ قومی زبان،
 اسلام آباد
اب ، ادارہ فروغ قومی زبان
سید قاضی حمید علی(۱۹۲۱ء۔۲۰۱۹ء) نے برصغیر پاک و ہند کے دوسرے نوجوانوں کی طرح، اپنے دور طالب علمی میں، قائداعظم محمد علی جناح کے ایک کارکن کی حیثیت سے تحریک پاکستان میں بھرپور حصہ لیا۔ 
بعد ازاں سرکاری ملازمت اختیار کی اور صدر دفتر افواج پاکستان (جی ایچ کیو) میں ۳۸ سال تک خدمات انجام دیں اور ۲۰۱۳ء میں ریٹائر ہوئے۔
ڈاکٹر انواراحمد،پی ایچ ڈی ، ۱۹۸۴ء، بہاالدین زکریا یونیورسٹی، ملتان ؛ لیکچرر/ایسوسی ایٹ پروفیسر (۱۹۷۱ء۔۹۵ء) بہاء الدین زکریا یونیورسٹی؛ سکالر اردو چیئر؛ انقرہ یونیورسٹی، انقرہ (۱۹۹۵ء۔ ۱۹۹۹ء)؛ پروفیسر (سکیل:۲۰۔۲۱)؛ بہا الدین زکریا یونیورسٹی (۱۹۹۵ء۔ ۲۰۰۷ء)؛ پروفیسر /چیئرمین (۲۰۰۷ء۔ ۲۰۰۹ء)؛گورنمنٹ کالج یونیورسٹی فیصل آباد؛ ویزیٹنگ پروفیسر (۲۰۰۹ء۔ ۲۰۱۱ء)؛ اوساکا یونیورسٹی،اوساکا، جاپان۔
انتظامی تجربہ: چیئرمین شعبہ اور ڈین فیکلٹی کے طورپر بہاء الدین زکریا یونیورسٹی میں ۱۳ سال اور گورنمنٹ کالج یونیورسٹی فیصل آباد میں ڈیڑھ سال؛ رکن سنڈیکیٹ بہاء الدین زکریا یونیورسٹی(۲۰۰۱ء تا ۲۰۰۵ء)
تحقیقی نگرانی: اعلیٰ تعلیم کمیشن ، اسلام آباد کے منظور شدہ نگران؛ پی ایچ ڈی کی سطح پر ۱۸، ایم فل کی سطح پر ۱۷ اور ایم اے کی سطح پر ۶۹ طلبہ تحقیق کی نگرانی کی۔
چیئرمین ، مقتدرہ قومی زبان/ ڈائریکٹر جنرل ادارہ فروغ قومی زبان(۲۰۱۰ء۔۲۰۱۳ء)
(۱) تحقیقی، علمی و ادبی کتب : (۱۹)
(۲) مطبوعہ تحقیقی مقالات (اندرون ملک) :۷۶؛ بیرون ملک ۔۱۲
(۳) تحقیقی پروجیکٹ (بہاء الدین زکریا یونیورسٹی) تعداد: ۸
(۴) بین الاقوامی سیمیناروں/بین الاقوامی کانفرنسوں میں مقالات پیش کیے:تعداد۔۷
(۵) قومی علمی، ادبی اور معاشرتی کانفرنسوں/ ورکشاپوں میں شرکت: تعداد ۔۲۴
ڈاکٹر انجم حمید دختر سید قاضی حمید علی نے ۱۹۸۸ء میں نیشنل انسٹی ٹیوٹ آف ماڈرن لینگویجز اسلام آباد سے ایم۔ اے (زبان و ادب فارسی، پہلی پوزیشن) اور ۲۰۰۲ء میں پنجاب یونیورسٹی سے پی ایچ ڈی کی ڈگری حاصل کی۔
(۱) پی ایچ ڈی کے تحقیقی مقالے کی اشاعت پر ۲۰۱۳ء میں صدر اسلامی جمہوریہ ایران نے سال کی بہترین کتاب کا عالمی اعزاز عطا کیا۔
(۲) زبان فارسی پر کورس (۱۹۸۶ء) نیشنل انسٹی ٹیوٹ آف ماڈرن لینگویجر اسلام آباد ۔
(۳) یونیورسٹی تہران سے ریفریشر کورس (زبان و ادب فارسی) کیے۔
تجربہ:	
(۱) مترجم، محقق اور افسر مطبوعات (۱۹۸۸ء۔ ۱۹۹۹ء)، مرکز تحقیقات فارسی ایران و پاکستان ، اسلام آباد۔
(۲) ۱۹۹۵ء میں اصفہان یونیورسٹی اور ۱۹۹۸ء میں شہید بہشتی یونیورسٹی تہران سے ریفریشر کورس (زبان و ادب فارسی) کیے۔
(۳) ڈپٹی ڈائریکٹر (۱۹۹۹ء۔ ۲۰۱۱ء)، ڈائریکٹر (۲۰۱۱ء تا حال)، ادارہ فروغ قومی زبان، اسلام آباد۔
علمی سرگرمیاں:
(۱) مدیر’’اخبار اردو‘‘ اسلام آباد (اکتوبر ۲۰۰۰ء۔ ۲۰۰۱ء)؛
(۲) قانونی انگریزی۔ اردو لغت‘‘ کی تدوین/حتمی نظرثانی؛
(۳) ’’قومی انگریزی -اردو لغت‘‘ کے نستعلیق ایڈیشنوں میں معاونت؛
(۴) ’’ایسٹا کوڈ‘‘ کا اردو ترجمہ، تدوین، نظرثانی؛
فارسی زبان میں کتب/مقالات/تراجم
(۱) چار کتابیں: شائع کردہ، مرکز تحقیقات فارسی ایران و پاکستان، اسلام آباد
(۲) فارسی زبان میں متعدد مقالات تحریر کیے۔
(۳) اردو زبان میں کئی تحقیقی مقالات تحریر کیے۔
(۴) سیمیناروں میں شرکت (۲۰۰۲ء۔ ۲۰۱۶ء کے دوران چار سیمیناروں میں شرکت):
 ہر سیمینار میں مقالہ پڑھا؛
مقالہ بعنوان ’’انگریزی دور میں سندھ میں فارسی تاریخ نویسی‘‘ (۲۰۰۸ء) سندھ یونیورسٹی، جام شورو؛
مقالہ بعنوان ’’کشمیر میں اسلام اور فارسی زبان و ادب کے فروغ میں میر سید علی ہمدانی کا کردار‘؛
دس روزہ بین الاقوامی نمائش (۲۰۰۱ء) ، تہران میں ادارہ فروغ قومی زبان کی نمائندگی کی۔
نمونہ اردو
جناب میر عبدالحمید ، ڈائریکٹر
 سٹاف تربیتی انسٹی ٹیوٹ،
محکمہ خدمات و عمومی انتظام ، آزاد حکومت ریاست جموں و کشمیر
 کی طرف سے جناب جمشید عالم، ڈپٹی سیکریٹری، وزیراعظم سیکریٹریٹ کو خط
سٹاف ٹریننگ انسٹی ٹیوٹ
محکمہ سروسز اینڈ جنرل ایڈمنسٹریشن		
آزاد حکومت ریاست جموں و کشمیر ڈائریکٹر ٹیلی فون  9255562-051
مظفر آباد		
 نمبر: ایس ٹی آئی مظفرآباد،  ۱۵؍اپریل ۱۹۹۶ء
مکرمی جمشید عالم صاحب،
السلام علیکم،
مجھے آپ کی والدہ محترمہ کی وفات کی خبر سن کر بے حد دکھ ہوا۔ 
اللہ تبارک تعالیٰ سے دعا ہے کہ مرحومہ کو اپنے جوار رحمت میں جگہ عطا فرمائے اور آپ کو اور دیگر پسماندگان کو یہ صدمہ عظیم برداشت کرنے کی توفیق عطا فرمائے ۔ امین
 والسلام،
مخلص،
(میر عبدالحمید)
نمونہ اردو
میجر جنرل ہارون سکندر پاشا،
 ڈائریکٹر جنرل، قومی احتساب بیورو سندھ،
  کراچی چھاؤنی کی طرف سے  جناب جمشید عالم،
  ڈائریکٹر، قومی سلامتی کونسل سیکریٹریٹ کو خط
میجر جنرل ہارون سکندر پاشا،
ڈائریکٹر جنرل،
قومی احتساب بیورو،
سندھ ،کراچی چھاؤنی	
ٹیلی فون:9255856-051
ذاتی فائل، نیم سرکاری خط نمبر ۱۳۷۳۶ ۱۱؍ فروری ۲۰۰۴ء
جناب جمشید عالم،
ڈائریکٹر،
قومی سلامتی کونسل سیکریٹریٹ،
کابینہ بلاک، اسلام آباد
محترم جمشید صاحب،
السلام علیکم،
میری پیاری والدہ کی افسوس ناک موت پر ہمارے غم میں آپ کی شرکت میرے لیے اور میرے خاندان کے لیے تسلی/دلاسا اور طاقت کا ایک بڑا ذریعہ رہاہے۔ 
غم کے اس وقت میں اس تسلی آمیز لمحہ کے لیے میں ہمیشہ آپ کا ممنون رہوں گا۔
 میں آپ سے درخواست کرتاہوں کہ میری والدہ کو اپنی دعاؤں میں مسلسل یاد رکھیں۔
آپ کا مخلص،
میجر جنرل ہارون سکندر پاشا
نمونہ اردو
افسوس کا خط:-------(نام ملک)--------  میں زلزلہ
(جناب---------------------صدر -------(نام ملک---------(کی طرف
 سے -------(نام ملک)------صدر کے نام خط(
صدر
مقام،  تاریخ:---------------------------
عزت مآب،
مجھے اپنے ---------------- بھائیوں کے نقصان اور جائیداد کے نقصان پر جو آج -------(نام ملک)-------میں آنے والے شدید زلزلہ کی وجہ سے ہوا، پر شدید صدمہ اور رنج ہوا۔
۲۔ -------(نام ملک)------ کے عوام اور حکومت کی طرف سے اور میری اپنی طرف سے ، میں غم زدہ خاندانوں اور ان تمام افراد سے جو اس آفت سے متاثر ہوئے، کو اپنی انتہائی ہمدردیاں پہنچانا چاہتاہوں۔
۳۔ ہمیں یقین ہے کہ -----(نام ملک)-----کے ثابت قدم لوگ قلیل ترین ممکنہ وقت میں اس آفت کے اثرات سے نکل آئیں گے۔
۴۔ اس مشکل وقت میں، ہم عظیم -------------عوام کے ساتھ کھڑے ہیں اور انھیں اپنی مکمل حمایت اور یک جہتی کا یقین دلاتے ہیں۔
عزت مآب، براہ کرم میری طرف سے انتہائی احترام فائقہ قبول کریں۔
-------------------)صدر
 -------(نام ملک)------
عزت مآب جناب -------------
صدر،
(نام ملک)---------- ---------
(نام دارالحکومت)----------------
نمونہ اردو
ہوائی جہاز گرنے سے -----نام ملک------کے صدرکی موت پر
(وزیراعظم کی طرف سے اپنے ہم منصب کو تعزیتی خط)
وزیراعظم
 مقام، تاریخ-----------------------
محترم --------------------،
آج ------(نام مقام)--------میں ہوائی جہاز گرنے سے میں عزت مآب صدر-------------اور خاتون اول اور  دوسرے عمائدین کے ہلاک ہونے کی خبر سن کر مجھے انتہائی صدمہ اور غم ہوا۔
۲۔ اس انتہائی بدقسمت اور الم ناک حادثہ میں، ایسے بڑے نقصان کے افسوس ناک لمحہ پر، --------------کی حکومت اور عوام کی طرف سے، مجھے اجازت دیں کہ میں عزت مآب کو اور آپ کے ذریعے ----------------کی حکومت اور عوام کو اور غمزدہ خاندانوں کو بھی، اپنی گہری ہمدردی اور عمیق تعزیت ارسال کروں۔
آپ کا مخلص،
(-------نام---------)
عزت مآب
جناب----------------------،
وزیراعظم،
-------نام ملک-----------
----- نام دارالحکومت-------
نمونہ اردو
المناک حادثہ پر اظہار ہمدردی 
(جناب -----------------وزیراعظم -------(نام ملک)--------  کی طرف سے 
جناب -------------وزیراعظم، ------(نام ملک)------  کو خط
 وزیراعظم
نمبر------------------------							     اسلام آباد، تاریخ ------------------------
عزت مآب جناب ------------------،
وزیراعظم،
نام ملک---------------------
نام دارالحکومت---------------
محترم-----------------------،
روایتی------------------تہوار کی تقریبات کے دوران گزشتہ -----(نام دن)------کو ہونے والے المناک حادثہ پر، عزت مآب میری طرف سے دلی احساس کے ساتھ غم خواری قبول فرمائیں۔	
۱۔ میں یہ بھی درخواست کرتا ہوں کہ ایسے المناک حالات میں ان وفات یافتہ اشخاص کے خاندانوں کو میری تعزیت اور شریک غم ہونے کے احساسات اور زخمی افراد کو تیز رفتار صحت یابی کی خواہشات پہنچا دیں۔
۲۔ شدید رنج و غم کے ان لمحات میں ------------کے عوام ہماری امداد اور محبت پر بھروسا کر سکتے ہیں۔
آپ کا مخلص،
وزیراعظم(--------------------)
نمونہ خط
تعزیتی خط پر اظہار تشکر 
(جناب ----------------وزیراعظم  -----------(نام ملک)-----------  کی طرف سے 
جناب -----------وزیراعظم، -----(نام ملک)------  کو خط
 وزیراعظم
مقام، تاریخ-----------------------------
محترم جناب--------------------------
ہمارے روایتی----------------------- تہوار کے آخری دن، -----تاریخ------کی رات واقع ہونے والے المناک حادثہ میں سینکڑوں ہلاکتوں اور زخمیوں کے بارے میں آپ کی ہمدردی کے کریمانہ پیغام سے شدید متاثر ہوا ہوں۔
-----------------کی حکومت اور غمزدہ خاندانوں کی جناب سے، ہمارے ساتھ اس شدید غم میں شریک ہونے پر میں عزت مآب آپ کابے حد شکریہ ادا کرتاہوں۔
آپ کا مخلص،
(---------نام---------)
وزیراعظم
عزت مآب جناب---------------،
وزیراعظم،
------نام ملک------------
------نام دارالحکومت------
نمونہ خط
تعزیتی خط
 (وزیراعظم  -------(نام ملک)-------- 
کی طرف سے اپنے ہم منصب کو خط)
وزیراعظم
مقام، تاریخ-------------------------
محترم جناب-----------------------،
بہت افسوس کے ساتھ مجھے ملک معظم-----------------کے وفات پانے کی خبر ملی۔ ------نام ملک------میں اپنے تخت نشینی سے ، ملک معظم -----نام------نے -----نام ملک-----اور اس کے عوام کی فلاح کے لیے اَن تھک کام کیا۔
 وہ ان بہت سے لوگوں کے لیے سرچشمۂ فیض تھے جو اپنے ملک کی خدمت کرنا چاہتے ہیں۔
  ان کی موت نے ہم سب کو نقصان کے احساس کے ساتھ چھوڑا۔
۲۔ ---- نام ملک----کے عوام اور میری اپنی طرف سے براہ کرم آپ اور افسردہ قوم ہماری گہری تعزیت قبول کریں۔
آپ کا مخلص
(------نام---------)
وزیراعظم
عزت مآب ----------جناب---------،
وزیراعظم،
--------نام ملک-------------
-------نام دارالحکومت--------
نمونہ اردو
 تعزیتی خط پر اظہار تشکر (وزیراعظم-----نام ملک------کی طرف سے
 اپنے ہم منصب کو خط کا جواب)
وزیراعظم
مقام، تاریخ--------------------
عزت مآب،
میرے )------نام رشتہ دار)-------کی وفات پر آپ کے کریمانہ پیغام پر میری خواہش ہے کہ آپ کا شکریہ ادا کروں۔ غم کے اس موقع کوبرداشت کرنے میں آپ کی ہمدردی کے الفاظ نے ہماری بہت مدد کی ہے۔
عزت مآب ، براہ کرم میری طرف سے انتہائی احترام اور نیک خواہشات کی یقین دہانی قبول کریں۔
آپ کا مخلص
(-----نام---------)
عزت مآب
ؑؑؑؑجناب نام-----------------
وزیراعظم،
ؑ------نام ملک-----------
------نام دارالحکومت-----
نمونہ اردو
وزیراعظم -----نام ملک------، کی طرف سے
 وزیراعظم -----نام ملک------کے نام ہمدردی کا خط
وزیراعظم
مقام، تاریخ---------------------------
محترم----------------------
---------------------کی وجہ سے تباہی کے بارے میں سن کر اور خاص طور پر زندگیوں کے المناک نقصان پر مجھے انتہائی صدمہ ہوا۔ 
میں اپنی گہری ہمدردی کا اظہار کرتا ہوں اور درخواست کرتا ہوں کہ آپ اس اظہار ہمدردی کو متاثرہ خاندانوں کو پہنچا دیں۔
۲۔ -----(نام ملک)------تیار ہے کہ آپ کو کوئی بھی ایسی امداد پیش کرے جس کی مشکل کے اس وقت پر ضرورت ہو۔
آپ کا مخلص،
(------نام-------)
عزت مآب،
جناب-------------------
وزیراعظم،
-----نام ملک-------
------نام دارالحکومت------
باب نمبر  ۱۰
 کانفرنس (دعوتی خطوط، قبولیت اور معذرت)
فہرست مندرجات
تعارفی نوٹ(علاقائی تنظیمیں)
نمونہ اردو
(کانفرنس میں شریک ہونے کے لیے وزیراعظم ---نام ملک----کی طرف سے وزیراعظم ---- نام ملک----کو دعوتی خط)
نمونہ اردو
(اجلاس میں شرکت سے معذوری پر وزیراعظم-----نام ملک-----کی طرف سے اپنے ہم منصب کوخط)
نمونہ اردو
(دعوت نامہ کا جواب: کانفرنس میں شرکت کرنے سے معذوری)
نمونہ اردو
(دیرینہ وعدہ کی وجہ سے کانفرنس میں خطاب کرنے سے معذرت کا خط)
نمونہ اردو
(سارک سپیکروں اور ارکان پارلیمان کی ایسوسی ایشن قومی اسمبلی پاکستان)
تعارفی نوٹ
(کانفرنس/افتتاحی مکمل اجلاس میں کلیدی خطاب)
نمونہ اردو
(--------------کے افتتاحی مکمل اجلاس میں خطاب کی قبولیت)
نمونہ اردو
(کانفرنس میں شرکت کرنے سے معذوری)
علاقائی تنظیمیں
ملکوں کی علاقائی تنظیم ایک طرح سے بین الاقوامی تنظیم ہوتی ہے کیونکہ اس کی بین الاقوامی رکنیت ہوتی ہے، تاہم اس کا دائرہ کار عالمی تنظیم سے کم ہوتا ہے۔
 ان تنظیموں کو علاقائی تنظیم اس لیے کہا جاتا ہے کہ ان تنظیموں کی رکنیت کسی مخصوص اور منفرد علاقے تک محدود ہوتی ہے۔ 
 تقریباً تمام علاقائی تنظیمیں اپنے براعظموں تک محدود ہیں۔ 
 یہ تنظیمیں کسی محدود جغرافیائی یا جغرافیائی سیاسی سرحد کے اندر واقع ریاستوں کے درمیان ڈھانچے کے تحت جغرافیائی، معاشرتی، ثقافتی، معاشی یا سیاسی روابط کی بنیاد پر ، چند مشترکہ مقاصد کے حصول کے لیے قائم کی گئی ہیں۔
(الف) علاقائی تنظیم کی رکن ریاستوں میں قدرتی طور پر علاقائیت کا رجحان ہوتاہے کیونکہ ہمسایہ ریاستوں کے ایک چھوٹے سے گروپ میں مفادات، روایات اور اقدار کی یکسانیت اور اشتراک ہوتاہے۔
(ب) ایک محدود جغرافیائی علاقے میں واقع چند ریاستوں کے درمیان سیاسی، معاشی اور معاشرتی یک جہتی کا حصول، عالمی سطح کے مقابلے میں، زیادہ آسانی سے ہو سکتا ہے۔
(ج) علاقائی معاشی تعاون کی بنیاد پر زیادہ بڑے اور فعال معاشی یونٹ قائم ہو جاتے ہیں۔ 
یہ یونٹ عالمی مارکیٹ/بازار میں کامیابی کے ساتھ مقابلہ کر سکتے ہیں۔
(د) تصادم کے علاقہ سے زیادہ فاصلے پر واقع ریاستوں کی حکومتیں مقامی امن کو لاحق خطرات کا مقابلہ کرنے کے لیے فوری طور پر تیار ہو جاتی ہیں۔
(ر) ریاستوں کا علاقائی گروپ طاقت کا عالمی توازن برقرار رکھتا ہے اور اس طرح عالمی امن و سلامتی کو فروغ ملتا ہے۔
(س) دنیا میں ایسی عالمی طاقت موجود نہیں ہے جو عالمی امن قائم رکھنے کی صلاحیت رکھتی ہو۔
عالمی سطح پر بین الحکومتی اتفاق رائے، رابطہ کاری، تعاون اور یک جہتی کے حصول کے لیے علاقائی تنظیموں کے تجربات بہت مفید ثابت ہوں گے۔
نمونہ اردو
(کانفرنس میں شریک ہونے کے لیے دعوت
وزیراعظم ----نام ملک-----کی طرف سے وزیراعظم ---- نام ملک----کو دعوتی خط)
وزیراعظم
مقام، تاریخ۔۔۔۔۔۔۔
عزت مآب ،
یہ میرے لیے بہت ذریعۂ مسرت ہے کہ آپ کو بطور معزز مہمان -----(نام ملک)------  آنے کی دعوت دوں اور میں خوش ہوں کہ آپ کو -----(نام ملک)------وزیراعظم اور -----(نام تنظیم)------ کے چیئرمین کی حیثیت سے علاقائی تنظیموں کے ----ویں عالمی اجلاس میں شرکت کرنے کی دعوت دوں جو عالمی ایجنڈا پر سربراہی اجلاس کے دوران -----تاریخ------سے -----تاریخ------ تک -----نام شہر------، -----نام ملک------ میں منعقد ہو گی۔
۲۔ -----نام موضوع-----پر ، ------نام تنظیم------اور حکومت -----(نام ملک)------ کی طرف سے منعقدہ یہ بے نظیر اجلاس عالمگیر علاقائی تنظیموں کے بڑھتے ہوئے اختیار اور اثر کا براہ راست نتیجہ ہے۔
۳۔ ایک خصوصی پروگرام میں، علاقائی تنظیموں کے کلیدی رہنما پہلی دفعہ بطور عالمی برادری اکٹھے ہوں گے تاکہ بہترین عملی طریقوں میں شراکت کر سکیں اور کلیدی مشکل امور (چیلنجوں) اور خطرات پر گفتگو کر سکیں۔ 
مزید یہ کہ ان کے پاس عالمی تعاون تیز تر کرنے کے لیے نئے نمونوں/ ماڈلوں کی وضاحت کرنے کا منفرد موقع ہو گا۔
۴۔ آپ کی قیادت اور کامیابیوں کو وسیع طور پر تسلیم کیا جاتا ہے اور میں خوش ہوں گا اگر آپ-----نام ملک------ میں ہمارے ساتھ شامل ہوں۔
انتہائی نیک خواہشات کے ساتھ،
آپ کا مخلص،
(--------نام---------)
وزیراعظم
عزت مآب جناب---------------
وزیراعظم
-----نام ملک------
-----دارالحکومت نام ------
نمونہ اردو
(اجلاس میں شرکت سے معذوری پر
 وزیراعظم-----(نام ملک)-----کی طرف سے اپنے ہم منصب کوخط)
وزیراعظم
مقام، تاریخ --------------------------
محترم،
آپ کے خط مورخہ--------------کی وصولی کی اطلاع دیتا ہوں جس میں مجھے دعوت دی گئی ہے کہ ----نام مقام/ملک---- میں ---- (تاریخ)---- کو منعقد ہونے والے اجلاس میں شرکت کروں۔
آپ کی کریمانہ دعوت کے لیے مخلصانہ شکریہ کااظہار کرتے ہوئے ، میں بہت افسوس کے ساتھ آپ کو مطلع کرتا ہوں کہ ملک میں میرے مقررہ کاموں اور وعدوں کی وجہ سے، میں مذکورہ بالا اہم تقریب میں شرکت نہیں کر سکوں گا۔
میں ایسا اہم اجلاس منظم کرنے میں آپ کی بہت زیادہ کوششوں کی انتہائی تحسین کرتا ہوں جس میں دنیا کے مختلف حصوں سے رہنما اور ماہرین جمع ہوں گے تاکہ ------------کے لیے بہترین عملی طریقوں میں شریک کریں اور --------------کے لیے علاقائی تعاون پر گفتگو کریں۔
میں ایک مفید اجلاس منظم کرنے کے لیے آپ کی بڑی کامیابی کی خواہش کرتا ہوں۔
انتہائی نیک خواہشات کے ساتھ،	
آپ کا مخلص،
(----نام-------)
وزیراعظم
عزت مآب جناب-------------،
وزیراعظم
------ نام ملک--------
----نام دارلحکومت------
نمونہ اردو
(دعوت نامہ کا جواب: کانفرنس میں شرکت کرنے سے معذوری)
صدر
مقام، تاریخ --------------------------
محترم صدر---------------،
میں شکریہ کے ساتھ آپ کے خط مورخہ---------------کی وصولی کی اطلاع دیتا ہوں جس میں آپ نے مجھے -----نام مقام------ پر ------سے-----تک ---- موضوع----پر منعقد ہونے والی اقوام متحدہ کانفرنس کے اعلیٰ سطحی حصہ میں شرکت کی دعوت دی ہے۔
۲۔ آپ کی کریمانہ دعوت پر مخلصانہ شکریہ کا اظہارکرتے ہوئے، میں بہت افسوس کے ساتھ آپ کو مطلع کرتا ہوں کہ سخت بندھے ہوئے نظام اوقات کی وجہ سے میں مذکورہ بالا اہم تقریب میں شرکت نہیں کر سکوں گا۔ 
تاہم میں نے جناب---------------وزیر امور خارجہ کو نامزد/مامور کیا ہے کہ وہ اس تقریب میں شرکت کریں۔
۳۔ میری خواہش ہے کہ یہ تقریب بہت کامیاب ہو اور مفید نتائج کی حامل ہو۔
آپ کا مخلص،
(----نام-------)
صدر
----نام ملک------
عزت مآب جناب-------------،
صدر
------ نام ملک--------
----نام دارلحکومت------
نمونہ اردو
(دیرینہ وعدہ کی وجہ سے کانفرنس میں
 خطاب کرنے سے معذرت کا خط)
وزیراعظم
مقام، تاریخ --------------------------
محترم جناب---------------،
میں آپ کے خط مورخہ---------------کی رسید کی وصولی سے مطلع کرنا چاہتاہوں جس میں مجھے ----- (تاریخ)-----کو ، ----------کی زیر سرپرستی ----- (مقام)------پر خطاب کی دعوت دی گئی۔
۲۔ اس تاریخ کو ایک دیرینہ وعدہ کی وجہ سے یہ کریمانہ دعوت قبول کرنے سے اپنی معذوری کے بارے میں انتہائی معذرت کے ساتھ مطلع کرتا ہوں بلاشبہ، ---- (سال)-----کا پہلے نصف کا کیلنڈر پہلے ہی مکمل طور پر بھر چکا ہے۔
آپ کا مخلص،
(----نام-------)
 جناب-------------
عہدہ
------ نام ادارہ--------
----نام شہر------
نمونہ اردو
(سارک سپیکروں اور ارکان پارلیمان کی ایسوسی ایشن  کی کانفرنس)
قومی اسمبلی پاکستان
-----نام---------
سپیکر
اسلام آباد، - تاریخ---------------------
محترم سپیکر،
پارلیمان/پارلیمنٹ پاکستان کی جانب سے، میرے لیے یہ باعث شرف ہے کہ اسلام آباد میں، -----تاریخ------کو منعقد ہونے والی -----(نام تنظیم)------کے سپیکروں اور پارلیمنٹیرینوں کی ------- کانفرنس میں عزت مآب کو شرکت کی دعوت دوں کہ ایک پانچ رکنی پارلیمانی وفد (بشمول ایک خاتون، آپ کے ایوان کے سیکریٹری جنرل اور دو عہدے داروں) کی قیادت کریں۔
۲۔ اجلاس میں مندرجہ ذیل موضوعات پر تبادلۂ خیال ہو سکتا ہے۔
۳۔ دستاویزات کانفرنس بشمول عبوری پروگرام (آمد/روانگی کی تفصیل) اور معلوماتی گردشی خط/سرکلر ارسال خدمت ہیں۔
ہم پاکستان میں آپ کے وفد کو خوش آمدید کہنے کے لیے منتظر ہیں۔
انتہائی مخلصانہ احترام کے ساتھ،
آپ کا مخلص،
(------نام--------)
سپیکر
-----نام پارلیمنٹ-------
عزت مآب جناب-----------------------،
سپیکر
-----نام پارلیمنٹ-------------
------نام دارالخلافہ-------
(کانفرنس/افتتاحی مکمل اجلاس میں کلیدی خطاب)
کسی اجتماع (کنونشن، کانفرنس یا تقریب وغیرہ) کے لیے سامعین کی بنیادی دلچسپی کے مسائل پر تیار کی گئی تقریر،کلیدی خطاب اس اجتماع کے پروگرام/ایجنڈا کے بنیادی نظریے اور اساسی ڈھانچے کو نمایاں کرتاہے۔ 
یہ خطاب اجتماع کی کیفیت، فضاء، ماحول اور مجموعی تاثر ظاہر کرتاہے اور اس اجتماع کے بنیادی پیغام کا ابلاغ کرتا ہے۔
عام طور پر کسی خاص پروگرام میں دلچسپی پیدا کرنے کے لیے کلیدی مقرر کا انتخاب کیا جاتاہے۔ 
ایسی شخصیت کسی خاص شعبہ یا میدان میں مہارت رکھتی ہے یا اپنے کسی نمایاں کارنامے کی وجہ سے وہ شخصیت مشہور و معروف ہوتی ہے۔ 
اس شخصیت کی وجہ سے لوگوں میں پروگرام میں شرکت کرنے میں دلچسپی اور شوق پیدا ہوتا ہے۔
کلیدی خطاب کا انداز اور لہجہ، مناسب اور موزوں الفاظ کا انتخاب اور الفاظ کی طرز ادائیگی پروگرام کا بنیادی پیغام پہنچانے میں اہم کردار ادا کرتے ہیں۔
نمونہ اردو
(--------------کے افتتاحی مکمل اجلاس میں خطاب کی دعوت قبول کرنا)
-------نام-------------
-------عہدہ-------------
نمبر---------------------									تاریخ--------------------------
محترم جناب------------------------،
جناب ------نام عہدہ دار--------کی طرف سے ، میں -----تاریخ------کے آپ کے خط کا شکریہ ادا کرتا ہوں۔ جس میں -------نام عہدہ دار--------کو ، ------تاریخ-------، -------وقت--------، --------مقام------- پر منعقد ہونے والے -----------افتتاحی مکمل اجلاس سے خطاب کی دعوت دی گئی ہے۔ 
-------نام عہدہ دار-------کو یہ دعوت قبول کرنے پر بہت خوشی ہے۔ وہ -------تاریخ-------کو اس غیر معمولی اجلاس سے خطاب کرنے کے لیے منتظر ہیں۔
آپ کا مخلص،
(----------نام--------)
عہدہ
جناب-----------------،
عہدہ
نام تنظیم
نام شہر
(کانفرنس میں شرکت کرنے سے معذوری)
نام-----------------------
عہدہ---------------------
ٹیلی فون----------------
اسلام آباد، تاریخ-----------------
محترم----------------------،
وزیراعظم نے مجھے ہدایت کی ہے کہ کانفرنس کی کامیابی کے لیے آپ کو ان کی بہترین خواہشات کا ابلاغ کروں/ پہنچاؤں اور  -----نام شہر/ملک-------میں، -----نام-------- سوسائٹی کی سالانہ------------ کانفرنس میں کلیدی خطاب کرنے کے لیے مدعو کرنے پر آپ کا شکریہ ادا کروں۔
۲۔ بدقسمتی سے آپ کی کانفرنس کی انہی تاریخوں میں وزیراعظم ------ نام ملک------- کے سرکاری دورے پر جا رہے ہیں/جا رہی ہیں ، اس لیے وہ اس میں شرکت نہیں کر سکیں گے/گی۔
۳۔ ہمیں کوئی شک نہیں کہ کانفرنس ایک بہت ہی مفید تجربہ ہو گا اور  -------نام علاقہ------ اور ----------حکومت اور کاروباری لیڈروں کے درمیان بہت اہم اور ضروری مکالمہ /ڈائیلاگ کو تقویت/قوت محرکہ دے گا۔
-----عہدہ-----
جناب------------------
----نام سوسائٹی---------
------نام ملک-----------
-------نام شہر-----------
باب نمبر  ۱۱
کانفرنس کے لیے مقالہ، پیش کش یا گفتگو
فہرست مندرجات
بین الاقوامی کانفرنس: خواتین کو بڑے(قومی) دھارے میں لانا اور ہزارسالہ ترقیاتی اہداف
(کانفرنس سیکریٹری کی طرف سے سینئر بین علاقائی مشیر، اقوام متحدہ، نیویارک کو خط)
کانفرنس میں مقالہ پیش کرنے کی دعوت
(دانش گاہ آزاد اسلامی تبریز، ایران سے ڈاکٹر انجم حمید ، ڈائریکٹر، ادارہ فروغ قومی زبان کو دعوتی خط)
بین الاقوامی سائنسی کانفرنس میں شریک ہونے کے لیے دعوتی خط/دعوت نامہ
اعلی ٹیکنالوجیکل کانفرنس
(پروگرام ڈائریکٹر--- نام----- یونیورسٹی کی طرف سے شریک کانفرنس کو، کامیاب پیش کش پر شکریہ کاخط)
 کانفرنس کے لیے مقالہ، گفتگو، پیش کش
(۱) کسی کانفرنس، سیمینار، سمپوزیم یا اسی طرح کا کوئی اور اجلاس جس کا انعقاد کسی سوسائٹی یا تنظیم نے کیا ہو، میں پڑھا گیا مقالہ یا زبانی پیش کش کا متن۔مقالات کانفرنس تحریر کرنے کا مقصد یہ ہوتا ہے کہ آپ اپنے نتائج تحقیق شرکائے کانفرنس کے سامنے پیش کرتے ہیں۔
(۲) کانفرنس کے انعقاد سے پہلے ایک مقررہ تاریخ تک مقالہ کانفرنس کے منتظمین کو ارسال کیا جاتا ہے۔ 
پھر پروگرام کمیٹی ان مقالات کا جائزہ لیتی ہے اور مقالات کے مندرجات پر تبادلۂ خیال کرتی ہے۔ 
مقالہ قبول ہونے یا مسترد ہونے، دونوں صورتوں میں مقالہ نگار کو مطلع کیا جاتا ہے۔
(۳) ’’مقالات کانفرنس‘‘ نئے خیالات پیش کرنے، اپنے رفقائے کار کو اپنے کام سے متعارف کرانے اور متعلقہ تحقیقی سوالات پر گفتگو کرنے کا ایک مؤثر ذریعہ ہے۔ 
کانفرنس میں مقالہ پیش کرنے سے آپ کو اصحاب علم و دانش سے قابل قدر رد عمل حاصل کرنے کا بڑا موقع ملتا ہے۔ علاوہ ازیں آپ کو اپنی دلچسپی کے میدان میں اپنا پیشہ ورانہ مقام بڑھانے کا موقع ملتا ہے۔	
(۴) عام طور پر ایک کانفرنس میں پیش کردہ تمام مقالات کو اکٹھا مرتب کیا جاتا ہے جنھیں کانفرنس کی کارروائی کہا جاتا ہے۔
(۵) کسی موضوع پر منعقد ہونے والی حالیہ کانفرنسوں سے آپ کو موجودہ تحقیق کے میدان میں تحقیق کے نئے طریقوں کے بارے میں معلوم ہوتاہے۔
(۶) کانفرنس کے مقالات کئی طرح سے شائع ہوتے ہیں۔ 
یہ مقالات ایک کتاب کی صورت میں یا کسی جریدہ کے خصوصی شمارہ کے طور پر شائع ہوتے ہیں۔ 
آن لائن بھی دستیاب ہوتے ہیں۔ 
بعض کانفرنسوں کے مقالات شائع نہیں بھی ہوتے۔ بعض اوقات یونیورسٹی پریس یہ مقالات طبع کرتے ہیں۔ 
پیشہ ورانہ تنظیمیں ان مقالات کو شائع کرتی ہیں۔
کانفرنس سیکریٹری کی طرف سے سینئر بین علاقائی مشیر، اقوام متحدہ ، نیویارک کو دعوتی خط
وزارت ترقی خواتین
 تمام پاکستان انجمن خواتین
اقوام متحدہ
حکومت پاکستان (اپوا)
بین الاقوامی کانفرنس: خواتین کو بڑے (قومی) دھارے میں لانا اور ہزار سالہ ترقیاتی اہداف
۱۷؍فروری ۲۰۰۵ء
محترمہ ناجت کرابورنی
سینئر بین علاقائی مشیر، 
غیر حکومتی تنظیم (این جی او) سیکشن/ایکوسوک
کمرہ:ڈی سی ۲۔۱۷۳۶، اقوام متحدہ/یواین پلازا
نیو یارک، این وائی ۱۰۰۱۷، ریاست ہائے متحدہ امریکا
موضوع:   بین الاقوامی کانفرنس: خواتین کو بڑے (قومی) دھارے میں لانا اور ہزار سالہ ترقی کے اہداف
محترمہ کرابورنی
ہم آپ کو اسلام آباد، پاکستان میں ۲۸۔۳۰ مارچ کو منعقد ہونے والی ’’بین الاقوامی کانفرنس : خواتین کو بڑے (قومی) دھارے میں لانا اور ہزار سالہ ترقی کے اہداف‘‘ میں شریک ہونے کی دعوت دیتے ہیں۔ 
یہ کانفرنس اقوام متحدہ کی کئی ایجنسی شراکت داروں اور عطیہ کنندگان کی شراکت اور وزارت ترقیات خواتین ، حکومت پاکستان اور تمام پاکستان انجمن خواتین (اپوا) کی مشترکہ کوششوں سے منعقد ہوگی۔
۲۔ وزیراعظم پاکستان کانفرنس کا افتتاح کریں گے اور توقع ہے کہ صدر پاکستان اختتامی تقریب سے خطاب کریں گے۔ 
مدعو کردہ بین الاقوامی عمائدین میں کوفی عنان، چیری بلیئر، ہیلری کلنٹن اور سونیا گاندھی شامل ہیں۔
۳۔ کانفرنس مندرجہ ذیل موضوعات پر غور و فکر کرے گی:
مساوات جنس اور خواتین کا اختیار
مساوات جنس ، انسانی حقوق اور امن
مساوات جنس اور غربت میں کمی
مساوات جنس اور صحت
مساوات جنس اور تعلیم
۴۔ کانفرنس بین الاقوامی علاقائی اور قومی بہترین طریقوں کا جائزہ لے گی تاکہ ہزار سالہ ترقیاتی مقاصداور اعلان بیجنگ اور پالیسی برائے عمل میں کامیابی کی جانب بڑھ سکیں اور مساوات جنس اور انسانی ترقی کے حصول کے لیے آگے راستہ بنا سکیں۔
۵۔ سارک ملکوں کے اندر اور باہر سے آئے ہوئے تین سو سے زیادہ شرکاء کے ذریعے ٹھوس پالیسی اور عملی سفارشات کا ایک مجموعہ پیش ہو گا۔
۶۔ ’’مساوات جنس اور خواتین کا اختیار‘‘ اور ’’مساوات جنس اور غربت میں کمی‘‘ پر ورکشاپ میں بطور مہمان مقرر اس کانفرنس میں شرکت کرنے کے لیے دعوت دینا ایک اعزاز ہے۔ 
ہم آپ سے یہ بھی درخواست کرتے ہیں کہ عبوری سفارشات کمیٹی اور حتمی کانفرنس رپورٹ کے لیے مسودہ نویسی کمیٹی کی سربراہی کریں۔ 
آخر میں، ہم آپ سے ۲۰ مارچ تا یکم اپریل ۲۰۰۵ء تک آپ کی موجودگی کی درخواست کرتے ہیں۔
۲۸؍مارچ ۲۰۰۵ء، اسلام آباد، پاکستان 
کانفرنس سیکریٹریٹ
اپوا بلڈنگ ، سٹریٹ ۱۵
جی۔۲/۷، اسلام آباد، پاکستان		
فون:---------------------
ای میل:--------------
ویب سائٹ:---------------
کانفرنس میں مقالہ پڑھنے کی دعوت (دانش گاہ آزاد اسلامی تبریز، ایران سے ڈاکٹر انجم حمید ، ڈائریکٹر، ادارہ فروغ قومی زبان کو دعوتی خط)
استاد گرامی ڈاکٹر انجم حمید،
السلام علیکم!
اطلاع دی جاتی ہے کہ آ پ کے مقالے بعنوان ’’نقش ادباء وشعرا در افزایش و آگاھی مردم‘‘ ’’لوگوں کی نشوونما اور آگاہی میں ادیبوں اور شاعروں کا کردار‘‘ کو ھیئت علمی نے منظور کر لیا ہے۔ 
لہٰذا جناب عالیہ کو دعوت دی جاتی ہے کہ اس دعوت نامہ میں درج ذیل مذکورہ تاریخ کو اپنا مقالہ زبانی پیش کرنے کے سلسلے میں اقدام فرمائیں۔
وقت: 5؍ اگست  2018ء
مقام: ایران، تبریز، دانشگاہ آزاد اسلامی ، تبریز
ڈاکٹر احسان شاکری خوئی
اکیڈمک سیکریٹری
ڈاکٹر انجم حمید،
ڈائریکٹر،
ادارہ فروغ قومی زبان،
اسلام آباد
بین الاقوامی سائنسی کانفرنس میں شریک ہونے کے لیے دعوتی خط
-----  نام ادارہ-----
مقام، تاریخ----------------
محترم--------------------------، 
----تاریخ------ کو ------نام--------یونیورسٹی میں منعقد ہونے والی بین الاقوامی سائنسی کانفرنس برائے ’’نظم عامہ میں تبدیلی کے رجحانات‘‘ میں آپ کو شریک ہونے کی دعوت دیتے ہیں۔
۲۔ کانفرنس کا محرّک یہ خیال ہے کہ انتظام عام کے اُن میدانوں میں ----خاص طور پر انتظامی خدمات کی ادائیگی کے میدان میں ----- سائنسی اور عملی طریقوں کے دائرہ کار میں تعلق پیدا کرنے کی ضرورت ہے، جن میں زمانۂ قریب میں بڑی تبدیلی ہوئی ہے۔ 
اس کی وجہ ایک طرف، معاشرتی توقعات میں اضافہ ہونا اور دوسری طرف بجٹ/ میزانیہ کی پابندیاں ہیں۔ انتظامی، مالیاتی، سرکاری حصول اشیاء و خدمات ، سول اور لیبر قوانین کے میدانوں میں قانون سازی کا اطلاق کرنے اور ترقی کے لیے ، یہ عوامل مضمرات کے حامل ہیں۔ 
اس لیے کانفرنس کا بنیادی مقصد نظریہ اور عمل کی نمائندوں کے درمیان تبادلۂ خیالات کے لیے ایک فورم فراہم کرنا ہے۔
۳۔ کانفرنس کے تحقیقی مقالات دوسرے میدانوں کے علاوہ ، مندرجہ ذیل پر توجہ مرکوز کریں گے:
ترقی اور مؤثر انتظامی و قانونی حلوں کا اطلاق ؛
وسیع طور پر سمجھا جانے والا مالیاتی قانون؛
سرکاری حصول کے اختراعی طریق کار اور سرکاری- نجی شراکت داری؛
دفتری طریق کار کے میدان میں نئے حل ؛
۴۔ یہ ضروری ہو گا کہ تجاویز تیار کی جائیں تاکہ کانفرنس کی سائنسی کوششوں کو عملی پہلو دیا جائے۔
۵۔ منتظمین آپ سے یہ بھی درخواست کرتے ہیں کہ کانفرنس میں شریک ہونے کے لیے کسی بھی دلچسپی لینے والے فرد کودعوت دیں۔
آپ کا مخلص،
(--------نام--------)
جناب-------------------------
-----------عہدہ---------------
-----------نام ادارہ------------
---------نام شہر---------------
اعلیٰ ٹیکنالوجیکل کانفرنس (پروگرام ڈائریکٹر--- نام----- یونیورسٹی کی طرف سے کانفرنس کو کامیاب پیش کش پر شکریہ کاخط)
نام ادارہ-----------------------
مقام، تاریخ----------------
محترم--------------------------، 
میں ذاتی طور پر آپ کا شکریہ ادا کرنا چاہتا ہوں کہ آپ نے -------یونیورسٹی، -----نام شہر------ میں اعلیٰ ٹیکنالوجیکل کانفرنس کو اتنا کامیاب بنانے کے لیے وقت دیا۔ 
آپ کی پیش کش نے طلبہ اور فیکلٹی سے لے کر حکومت کی ایجنسی کے اشخاص تک، کانفرنس کے تمام شرکاء میں کافی گفتگو ہوئی اپنی معلومات میں شریک کرنے پر آپ کی رضا مندی سے لوگ بہت زیادہ قدر شناس تھے۔ 
منتظمانہ اور اکیسویں صدی میں تیکنیکی ورک فورس کی مہارتوں پر کانفرنس کے ارتقاء کی روشنی میں آپ کی پیش کردہ معلومات بہت زیادہ دلچسپ تھیں۔
میں جانتا ہوں کہ آپ کا ایک بہت مصروف نظام اوقات /شیڈول ہے اور میں آپ کا دوبارہ شکریہ اداکرنا چاہتا ہوں۔
آپ کا مخلص،
(--------نام--------)

جناب-------------------------
-----------عہدہ---------------
-----------نام ادارہ------------
---------نام شہر---------------
باب نمبر  ۱۲
مبارک باد کے خطوط
فہرست مندرجات
انتخابات میں کامیابی پر مبارک باد/تہنیت 
(-------نام ملک------کے صدر منتخب کو وزیراعظم کی طرف سے خط)
بطور وزیراعظم تقرر
وزیراعظم، -----نام ملک-----کی طرف سے وزیراعظم، ------نام ملک------کو مبارک باد/تہنیت کا خط
بطور وزیراعظم تقرر  
(وزیراعظم -----نام ملک---کی طرف سے وزیراعظم -----نام ملک-----کو مبارک باد/تہنیت کا خط
بطور وزیر امور خارجہ
(وزیرامور خارجہ -----نام ملک-----کی طرف سے وزیر امور خارجہ -----نام ملک-----کو مبارک باد/تہنیت کا خط(
بطور وزیر امور خارجہ
(وزیرامور خارجہ -----نام ملک-----کی طرف سے وزیر امور خارجہ -----نام ملک-----کو مبارک باد/تہنیت کا خط(
تقرر بطور سیکریٹری جنرل اقوام متحدہ
(جناب----------نامزدسیکریٹری جنرل د اقوام متحدہ کو صدر  -----نام ملک-----کی طرف سے مبارک باد/تہنیت کا خط)
(بطور وزیراعظم دوبارہ تقرر پر مبارک باد کا خط)
(صدر-------نام ملک---------کا مبارک باد کا خط وصول ہونے پر وزیراعظم کی طرف سے اظہار تشکر کا خط)
بطور وزیراعظم دوبارہ تقرر
(وزیراعظم -----نام ملک-----کی طرف سے وزیراعظم -----نام ملک-----کو مبارک باد/تہنیت کا خط
عالمی چیمپئن شپ میں سونے کے تمغہ جات حاصل کرنے پر جناب--------------باکسر کو وزیراعظم کی طرف سے خط
(وزیراعظم کی طرف سے وزیراعظم منتخب ،--------نام ملک-------کو مبارک باد کا خط)
کامیاب تقریب پر مبارک باد
(صدر-------نام  ملک-------کی طرف سے سربراہ ادارہ، میزبان تقریب کو خط)
مبارک باد کا خط……تہنیت نامہ
مبارک باد کا خط یا تہنیت نامہ ذاتی، کاروباری اور سرکاری سطح پر تحریر کیا جاتاہے۔ 
اس کا بنیادی مقصد کسی شخص یا ادارے کو اس کی غیر معمولی کامیابی کے لیے رسمی طور مبارک باد دینا ہے۔ 
حکومت کی سطح پر یہ خط متعلقہ ملک کے کسی خصوصی موقع/تقریب یا تہوار پر ارسال کیا جاتا ہے۔
یہ خطوط واضح، مختصر اور موقع کے لحاظ سے تحریر کیے جاتے ہیں۔ 
حقیقی اور مخلصانہ جذبات کا اظہار اس طرح کیا جاتا ہے کہ وہ قابل یقین ہوں۔ 
ابتدائی فقرے میں مبارک باد کا موقع بیان کریں۔ 
دوسرا پیرا گراف حسب ضرورت زیادہ تفصیلی ہو۔ 
اختتامی فقرہ میں مختصر طور پر اظہار کیا جائے۔
انتخابات میں کامیابی پر مبارک باد/تہنیت 
(-------نام ملک------کے صدر منتخب کو وزیراعظم کی طرف سے خط)
وزیراعظم
مقام، تاریخ---------------------
محترم جناب صدر منتخب،
جب آپ اپنے اعلیٰ منصب کی ذمہ داریاں سنبھالنے اور اس کے چیلنجوں کا مقابلہ کرنے کے لیے تیاری کر رہے ہیں، براہ کرم اپنی فتح پر میری مخلصانہ مبارک باد اور نیک خواہشات قبول فرمائیں۔
۲۔ جب آپ نئی ذمہ داریاں شروع کریں گے تو میری خواہش ہے کہ میں آپ کو اور---------------کے عوام کو، ------------کی حکومت اور عوام کی مسلسل دوستی اور ہمدردانہ دلچسپی کا یقین دلاؤں۔
۳۔ نہ صرف اپنے دونوں ملکوں کے درمیان قریبی تعلقات کوترقی دینے کے لیے بلکہ تمام اقوام کے لیے امن اور برادرانہ دوستی کی خاطر اپنی کوششوں کی منصوبہ بندی کرنے کے لیے میں آپ کے ساتھ کام کرنے کا منتظر ہوں۔
آپ کا مخلص،
(------نام------)
وزیراعظم
عزت مآب جناب----------------
صدر منتخب
--------نام ملک-----------
-----نام دارالحکومت-------
تقرر بطور وزیراعظم
(وزیراعظم----نام ملک-----کی طرف سے وزیراعظم ---نام ملک ---- کو مبارک باد/تہنیت کا خط)
وزیراعظم 
مقام، تاریخ---------------------
محترم وزیراعظم----نام ------
---------------کی حکومت اور عوام کی طرف سے میں ----نام ملک-----کے وزیراعظم کی حیثیت سے آپ کے تقرر پر مخلصانہ مبارک باد دیتا ہوں۔
۲۔ -----نام ملک-----نے گزشتہ عشرہ میں بڑی ترقی کی ہے۔ 
میں پُراعتماد ہوں کہ آپ کی قیادت کے تحت ----نام ملک----اپنی ترقی اور خوش حالی جاری رکھے گا۔
۳۔ اپنے متعلقہ علاقوں میں ----نام ارسال کنندہ ملک -----اور -----نام وصول کنندہ ملک-----بطور مراکز قدرتی شراکت دار ہیں۔ 
ہمارے دونوں ملکوں کے درمیان مختلف میدانوں میں شراکت کا بڑا امکان ہے۔ 
میں منتظر ہوں کہ ہماری دونوں قوموں کے باہمی مفاد کے لیے ہمارے روابط میں نشوونما ہو گی اور ہمارے تعلقات آگے بڑھیں گے۔
۴۔ آپ کے نئے تقرر پر میں ہر کامیابی کی خواہش کرتا ہوں اور آپ سے دوبارہ جلد ملنے کی امید کرتا ہوں۔
آپ کا مخلص،
(------نام------)
وزیراعظم
-----نام ملک------
عزت مآب جناب-----------------،
وزیراعظم،
-----نام ملک------
-----نام دارالحکومت------
بطور وزیراعظم تقرر
(وزیراعظم -----نام ملک-----کی طرف سے وزیراعظم -----نام ملک-----کو مبارک باد/تہنیت کا خط
وزیراعظم 
مقام، تاریخ---------------------
محترم جناب----------------،
بطور وزیراعظم -----نام ملک-----آپ کے تقرر پر میں آپ کو مبارک باد دیتا ہوں۔ 
یہ -------پارٹی کو بھی مبارک باد دینے کا موقع  ہے جس نے ----آپ کی زیر قیادت-----انتخابات میں کامیابی حاصل کی اور جس پر حکومت چلانے کی ذمہ داری ہو گی
آپ جانتے ہیں کہ جس کے -----ارسال کنندہ ملک کا نام-----میں بہت سارے مداح/ قدردان ہیں اور ان میں سے ایک میں ہوں۔
میں حکومت کی تشکیل کرنے میں آپ کی ہر کامیابی کی خواہش کرتا ہوں اور میں آپ کو یقین دلاتا ہوں کہ ہمارے دونوں ملکوں کے درمیان تمام میدانوں میں دوطرفہ تعلقات مضبوط کرنے اور انتہائی اہم یہ ہے کہ ------نام علاقائی تنظیم-----میں دوسرے بین الاقوامی فورم پر ہمارے مشترکہ مفادات کی حمایت میں، میں آپ کے ساتھ کام کرنے کے لیے تیارہوں۔
کیا آپ اس قابل ہوں گے کہ ---- تاریخ-----  کو -----نام دارالحکومت -----میں ----نام سربراہی اجلاس-----میں شرکت کریں، جس میں ----نام ملک-----کے وفد کے سربراہ کی حیثیت سے میں حصہ لوں گا۔ 
میں بخوشی آپ سے ملاقات کروں گا اور مزید تفصیل کے ساتھ اپنی گفتگو جاری رکھوں گا۔
----نام ملک-----کے نئے وزیراعظم کی حیثیت سے اپنی کامیابی پر، براہ کرم، ایک دفعہ دوبارہ ، میری مبارک باد/تہنیت قبول کریں۔ 
میں جلد ہی آپ سے ملاقات کا منتظر ہوں۔
آپ کا مخلص،
(------نام------)
صدر----نام ملک----
عزت مآب جناب----------------،
وزیراعظم
--------نام ملک------------
------نام دارالحکومت --------
تقرر بطور وزیر امور خارجہ
(وزیرامور خارجہ -----نام ملک-----کی طرف سے وزیر امور خارجہ -----نام ملک-----کو مبارک باد/تہنیت کا خط(
حکومت-------------------------
وزارت امور خارجہ
نام مقام،  تاریخ----------------
عزت مآب،
بطور وزیرخارجہ-----نام ملک------، عزت مآب کے تقرر پر مجھے شرف حاصل ہو رہا ہے کہ اپنی پُر خلوص مبارک باد اور انتہائی نیک خواہشات عزت مآب کو پیش کروں۔
-----نام ملک------اور -----نام ملک------کی دوستی کی طویل تاریخ ہے۔ 
میں پر اعتماد ہوں کہ کئی میدانوں میں ہمارے تعاون کو تلاش کرنے اور توسیع کرنے کا بڑا امکان ہے۔
ہمارے دونوں ملکوں اور عوام کے باہمی مفاد کے لیے دو طرفہ اور کثیر طرفی دونوں سطح پر ہماری شرکت کو مزید تقویت دینے کے لیے میں عزت مآب کے ساتھ قریبی طور پر کام کرنے کے لیے منتظر ہوں۔ 
میں آپ کی تما م کوششوں میں عزت مآب کی ہر کامیابی چاہتا ہوں۔
عزت مآب براہ کرم میری نیک خواہشات قبول کریں۔
آپ کا مخلص،
(-----نام --------)
وزیرامور خارجہ
عزت مآب جناب-------------------،
وزیر برائے امور خارجہ
--------نام ملک------------
------نام دارالحکومت --------
تقریربطور وزیر امور خارجہ
(جناب ----------وزیرامور خارجہ -----نام ملک-----کی طرف سے جناب----------وزیر امور خارجہ -----نام ملک-----کو مبارک باد کا خط(
حکومت-------------------------
وزارت امور خارجہ
نمبر-------------------										    مقام،  تاریخ----------------
محترم جناب-----------------،
مجھے بہت خوشی ہے کہ ------نام ملک-------کے وزیر امور خارجہ کے طور پر آپ کے تقرر کے پُرمسرت موقع پر عزت مآب کو اپنی انتہائی مخلصانہ مبارک باد کا اظہا ر کرتا ہوں۔
مجھے پورا یقین ہے کہ آپ کی قیادت میں، ہمارے دونوں ملکوں کے درمیان دوستی اور تعاون کے تعلقات ہماری دونوں قوموں کے باہمی مفاد کے لیے مزید ترقی کریں گے۔
انتہائی نیک خواہشات کے ساتھ،
آپ کا مخلص،
(-----نام --------)
وزیرامور خارجہ
عزت مآب جناب--------،----------
وزیر برائے امور خارجہ،
--------نام ملک------------
------نام دارالحکومت --------
تقرر بطور سیکریٹری جنرل اقوام متحدہ
(جناب----------سیکریٹری جنرل نامزد اقوام متحدہ کو صدر  -----نام ملک-----کی طرف سے مبارک باد/تہنیت کا خط)
نمبر----------------------									   مقام، تاریخ-------------------
محترم-------------------
بطور سیکریٹری جنرل اقوام متحدہ آپ کے تقرر پر مجھے مبارک باد پیش کرنے کی اجازت دیں۔ 
اس حیثیت کے اہم اور ذمہ دارانہ فرائض انجام دینے کے لیے، میں آپ کی مسلسل دانائی ، مضبوطی اور وابستگی کے لیے اپنی بہترین خواہشات ارسال کرتا ہوں۔
۲۔ میں بہت خوش ہوں کہ آپ کا طویل تجربہ اور ساری دنیا میں مہاجروں کو امداد اور نگہداشت فراہم کرنے اور بے گھر افراد کے لیے بین الاقوامی معاونت منظم کرنے کے لیے آپ کی پُرعزم کو ششو ں کی اعلیٰ درجے پر قدر پیمائی کی گئی ہے اور جو یقیناً صحیح ہے۔ 
نقل مکانی کے بحران کے باوجود، آج کے کئی نازک مسائل کا متفقہ جواب حاصل کرنے کے لیے بین الاقوامی برادری کو اکٹھا کرنے میں آپ کی قیادت یقیناً مدد کرے گی۔
۳۔ دہشت گردی کا جاری خطرہ، موسمیاتی تبدیلی، تصادم کے علاقوں میں لوگ اور زبردستی بے گھر کیے ہوئے اشخاص، بچے جو سکول جانے کے قابل نہیں ہیں، خواتین جنھیں تشدد کا سامنا ہے اور کئی دوسرے سنگین چیلنج تقاضا کرتے ہیں کہ اقوام متحدہ اپنی کوششوں اور اخلاقی قیادت میں مضبوطی کے ساتھ کھڑی ہو۔ 
اقوام متحدہ کے بنیادی اصولوں اور بین الاقوامی قانون کا احترام نہ کرنا معصوم شہریوں، خاص طور پر خواتین اور بچوں پر انتہائی تکلیف دہ اثرات ڈالتا ہے۔ 
ساری دنیا میں خواتین کے لیے مساوی مواقع اور حقوق یقینی بناتے ہوئے انھیں سیاسی، معاشرتی اور معاشی عمل میں مکمل طو رپر شریک کرنے کی پیش رفت میں ابھی کمی ہے۔
۴۔ اس کے برعکس ، پائیدار ترقی کے لیے ایجنڈا ۲۰۳۰ پر تعمیری بین الاقوامی مکالمے اور پیرس عہدنامہ آب وہوا کی تاریخی کامیابی امید دلاتی ہے کہ بین الاقوامی برادری آج کے عالمی چیلنج نمٹانے کے لیے اپنی مشترکہ ذمہ داری کو تسلیم کرتی ہے۔ 
اب آپ کا مشکل لیکن بہت اہم فرض منصبی ہے کہ رکن ریاستوں کی لگاتار اور ان تھک حوصلہ افزائی کریں کہ وہ مفاہمت کرنے کی کوشش کریں اور انھیں قائل کریں کہ مشترکہ حل ہم سب کے لیے فائدہ مند ہے۔
۵۔ میں مضبوطی کے ساتھ یقین رکھتاہوں کہ ہم اکٹھے ہو کر ------ نام ملک------اور اقوام متحدہ کے درمیان اعتماد و احترام کی بنیاد پر تعاون کی روایت جاری رکھیں گے۔ جو اس حیثیت میں آپ کی میعاد کے دوران ہمارے مستقبل کے کام کے لیے ایک ٹھوس بنیاد فراہم کرے گی۔
۶۔ میں آپ کی نئی مشکل ذمہ داریوں میں آپ کے لیے بہترین کامیابی کی خواہش رکھتاہوں۔ 
براہ کرم میرے التفات فائقہ کی یقین دہانی قبول فرمائیں۔
(---------نام--------)
صدر
-----نام ملک---------
نام-------------------------
سیکریٹری جنرل نامزد،
اقوام متحدہ،
نیو یارک
(بطور وزیراعظم دوبارہ تقرر پر مبارک باد کا خط)
وزیراعظم
مقام، تاریخ--------------------------
محترم وزیراعظم--------------------
حکومت --------------کی جانب سے، اور میری اپنی جانب سے -----نام ملک-----کے وزیراعظم کی حیثیت سے آپ کے دوبارہ تقرر پر میں آپ کو مبارک باد دیتا ہوں۔
میں امید کرتا ہوں کہ عالمی امور میں -----نام وصول کنندہ ملک-----ایک فعال کردار ادا کرنا جاری رکھے گا۔ 
-----نام وصول کنندہ ملک----- اور -----نام ارسال کنندہ ملک----- طویل اور قریبی روابط میں شریک ہیں۔ 
ہم کئی میدانوں میں بشمول دفاع، تجارت اور سرمایہ کاری میں تعاون کرتے ہیں۔ 
ہمارے دوستانہ تعلقات عوامی سطح پر مضبوط رابطوں سے اور ہمارے مشترکہ تاریخی و ثقافتی رشتوں سے تقویت حاصل کرتے ہیں۔
مجھے یقین ہے کہ یہ مخلصانہ شراکت داری آپ کی قیادت میں جاری رہے گی اور مضبوط ہوگی۔
میں آپ کے ساتھ قریبی کام کرنے اور----------سربراہی اجلاس میں گفتگو جاری رکھنے کے لیے دوبارہ جلد ملاقات کرنے کا منتظر ہوں۔ 
میں امید کرتا ہوں کہ آپ جلد ہی -----نام ارسال کنندہ ملک----- کا دورہ کرنے کا موقع پائیں گے۔
آپ کا مخلص،
(-----نام -----)
وزیراعظم
عزت مآب جناب----------------،
وزیراعظم،
-----نام ملک-----
-----نام دارالحکومت-----
(صدر-------نام ملک---------کی طرف سے مبارک باد کا خط وصول ہونے پر وزیراعظم کی طرف سے شکریہ کا خط)
وزیراعظم
مقام، تاریخ------------------------
 محترم جناب صدر،
بطور وزیراعظم -----نام ملک-----، میرے تقرر پر آپ کی کریمانہ مبارک باد کے لیے آپ کا بہت بہت شکریہ۔
میں مستقبل میں ہمارے تعاون کا منتظر ہوں، جو دوستی اور باہمی احترام کی طویل روایت پر مبنی ہے اور جس کا مقصد -----ارسال کنندہ ملک کا نام-----اور ----وصول کنندہ ملک کا نام -----کے درمیان خوش گوار تعلقات جاری رکھنا اور مضبوط بنانا ہے۔
انتہائی نیک خواہشات کے ساتھ،
آپ کا مخلص،
(--------نام--------)
صدر
------نام ملک-----




’’محترم جناب صدر‘‘ ہاتھ سے لکھا جائے تو بہتر ہے۔       
’’آپ کا مخلص‘‘ ہاتھ سے لکھا جائے تو بہتر ہے۔                                              
(ایک شہری کی طرف سے مبارک باد کا خط وصول ہونے پر وفاقی وزیر برائے ------------کی طرف سے شکریہ /اظہار تشکر کا خط)
حکومت پاکستان
وزیر برائے  ----------وزارت---------------------
ڈویژن
اسلام آباد، تاریخ----------------------
محترم جناب------------------------،
وزیر برائے صحت کے دفتر کا چارج سنبھالنے پر، آپ کی طرف سے جن جذبات کا اظہار کیا گیا ہے میں ان کے لیے حقیقی طور پر ممنون ہوں۔
اللہ تعالیٰ مجھے حوصلہ دے کہ قوم کی توقعات پر پورا اتروں۔
آپ کا مخلص،
( ---------نام-----------)
وزیربرائے --------------
جناب ------------------------
پتا  ----------------------------
عالمی چیمپئن شپ میں سونے کے تمغہ جات حاصل کرنے پر جناب--------------باکسر کو وزیراعظم کی طرف سے خط
وزیراعظم
مقام، تاریخ----------------------
محترم-----------------------،
-------------------میں کئی کامیابیوں پر آپ کو مبارک باد دیتا ہوں۔ میرا خیال ہے کہ آپ نے حال ہی میں عالمی چیمپئن شپ کے دوران مختلف عمر کے کئی گروہوں میں سونے کے تمغہ جات جیتے ہیں  اور یہ کہ آپ نے اس سال ۵۰ سے زیادہ تمغے حاصل کیے ہیں۔ 
یہ ایک مسحور کن کامیابی ہے۔
۲۔ میں آپ کے مارشل آرٹس کے پیشہ میں آپ کی انتہائی خوش قسمتی کی خواہش کرتا ہوں اور مستقبل قریب میں آپ کی مزید کامیابیوں کے بارے میں سننے کا منتظر ہوں۔
آپ کا مخلص،
(--------نام---------)
جناب-------------------
پتا------------------------
(وزیراعظم کی طرف سے وزیراعظم منتخب ، -------نام ملک-------کو مبارک باد کا خط)
وزیراعظم
مقام، تاریخ------------------------
محترم وزیراعظم،منتخب،
-----نام ملک-----کی حکومت اور عوام کی جانب سے، میں آپ کو ----- نام وصول کنندہ ملک------کے وزیراعظم کی حیثیت سے آپ کے انتخاب پر مبارک باد دیتا ہوں۔ 
۲۔m-----نام ارسال کندہ ملک----- اور -----نام وصول کنندہ ملک----- بہترین دو طرفہ راوبط کا تبادلہ کرتے ہیں۔ 
۳۔	ہماری دوستی باقاعدہ اعلیٰ سطحی تبادلوں اور کئی میدانوں، بشمول تجارت اور سرمایہ کاری، دفاع اور ثقافتی تبادلوں کے وسیع سلسلۂ تعاون سے تقویت پاتی ہے۔
۴۔	کثیر قومی فورموں کے ذریعے ہم علاقائی امن اور خوش حالی کے فروغ کے لیے قریبی تعاون بھی کرتے ہیں۔
اگلے سال، ہمارے دونوں ملک سفارتی تعلقات کے --------- سال منائیں گے۔
یہ ایک سنگ میل ہے جو مجھے امید ہے کہ ہماری دوطرفہ شراکت کو نئی بلندیوں تک لے جانے کے لیے ایک حصہ داری بن سکتا ہے۔
۵۔ ہمارے دو طرفہ روابط میں اضافہ کرنے کے لیے میں آپ کے ساتھ کام کرنے کا منتظر ہوں اور امید کرتا ہوں کہ آپ اولین موقع پر -------نام ارسال کنندہ ملک--------کا دورہ کریں کے۔ 
میں آپ کے نئے تقرر پر،  آپ کے لیے ہر قسم کی کامیابی کی خواہش رکھتا ہوں۔
آپ کا مخلص،
کامیاب تقریب پر مبارک باد
(صدر-------نام  ملک-------کی طرف سے سربراہ ادارہ، میزبان تقریب کو خط)
صدر
مقام ، تاریخ------------------
محترم--------------------، 
آپ کی دعوت اور مخلصانہ میزبانی کا شکریہ جس کا میں نے -------- نام مقام-------- پرلطف اٹھایا۔ 
اس اہم اور پر جوش تقریب میں شریک ہونا بہت بڑی بات تھی۔ 
براہ کرم ہماری ممنونیت اپنے رفقاء کو پیش کر دیں جنھوں نے اس کے وقوع پذیر ہونے میں مدد کی، جیسا کہ مجھے معلوم ہے کہ اس طرح کی بڑی تقریب کا انتظام کرنے کے لیے بہت بڑی ٹیم کی ضرورت ہوتی ہے
۲۔ تقریب بہت منظم تھی اور میرے خیال میں --------- نام ادارہ---------  کے جناب--------------اس تقریب کے انعقاد کو بغیر کسی خرابی کے یقینی بنانے میں معاون تھے۔
۳۔ میں اپنی مخلصانہ مبارک باد آپ کو اور ------نام ادارہ------(میزبان) کی ٹیم کو --------------- سالانہ ایوارڈ حاصل کرنے پر اپنی مخلصانہ مبارک باد پیش کرتا ہوں۔
۴۔ براہ کرم عظیم کامیابی پر میری نیک تمنائیں قبول فرمائیں۔
آپ کا مخلص،
(------نام--------)
جناب----------------
-----نام ادارہ---------
-----نام شہر-----------
باب نمبر  ۱۳
رکن قومی اسمبلی کا حلقۂ انتخاب:
(الف) ارکان قومی اسمبلی کے فرائض و ذمہ داریاں
(ب) ارکان مجلس شوریٰ اور عوام کی طرف سے 
 وزیراعظم/وزراء کو وصول شدہ خطوط کی اہمیت
فہرست مندرجات
وزیراعظم کے نام عوامی نمائندوں اور حامیوں کے خطوط (ارکان پالیمنٹ، کونسلر زوغیرہ)
نئے ایئرپورٹ کی تعمیر کی تجویز
(ارکان قومی اسمبلی کی طرف سے وزیراعظم کو خط)
پُرہجوم علاقہ پر حملہ
(رکن قومی اسمبلی کی طرف سے وزیراعظم کو خط جس میں وزیراعظم کو اس مقام کا دورہ کرنے کی دعوت دی گئی)
(چیئرمین مشاورتی کمیٹی کے نجی خط کے جواب میں وزیراعظم کا خط) 
(سینیٹر کے خط کے جواب میں وزیراعظم کا خط)
(وزیراعظم کی طرف سے رکن قومی اسمبلی کو جواب(
رکن قومی اسمبلی کاحلقۂ انتخاب
 رکن قومی اسمبلی کے فرائض اور ذمہ داریاں
(۱) ارکان قومی اسمبلی کو اپنے حلقۂ انتخاب کے عوام سے ذاتی رابطہ رکھنا چاہیے۔ یہ رابطہ ٹیلی فون، ای میل پیغامات ، خطوط، اجلاسوں اور خصوصی اجتماعات کے ذریعے رکھا جا سکتا ہے۔
(۲) ارکان قومی اسمبلی اپنے حلقۂ انتخاب میں رائے عامہ پر نظر رکھیں تاکہ عوامی نقطہ ہائے نگاہ اور امنگوں و خواہشوں کو حکومت اور مجلس شوریٰ/پارلیمنٹ تک پہنچا سکے اور اپنے حلقے کی آواز بلند کر سکے۔
(۳) ارکان قومی اسمبلی اپنے حلقۂ انتخاب کے لوگوں کو ان کے انفرادی اور اجتماعی مسائل پر مناسب مشورہ دے سکتے ہیں۔
(۴) اپنے حلقے کے عوام کی دلچسپی کے حامل معاملات کو سوالات اور تحاریک التواء کے ذریعے قومی اسمبلی میں اٹھا سکتے ہیں۔
(۵) وہ اپنے حلقے کے انفرادی یا اجتماعی مسائل کے بارے میں کسی وزارت ، ڈویژن، ملحقہ محکمہ یا کسی اور سرکاری دفتر/ادارے کو خط تحریر کر سکتے ہیں یا ذاتی طور پر رجوع کر سکتے ہیں۔
(۶) کسی سرکاری دفتر سے زبانی یا تحریری رابطہ کرنے کے باوجود، مسئلہ حل نہ ہونے کی صورت میں وہ متعلقہ وفاقی وزیر، وزیر مملکت اور وزیراعظم کو بھی خط تحریر کر سکتے ہیں اور ذاتی طور پر ملاقات کے لیے وقت مانگ سکتے ہیں تاکہ متعلقہ مسئلے کا حل نکالا جا سکے۔
(۷) ارکان قومی اسمبلی اپنے حلقۂ انتخاب میں تعلیم، صحت اور مفاد عامہ سے متعلقہ دیگر سہولتوں کے بارے میں مختلف سطحوں پر حکومت اور انتظامیہ کی توجہ مبذول کرا سکتے ہیں اور ان سہولتوں کی دستیابی کے لیے حکومت اور انتظامیہ سے رجوع کر سکتے ہیں۔
(۸) ترقیاتی کام کی کسی سہولت کے لیے پی سی۔ون فارم بھرا جاتا ہے۔ 
یہ فارم بنیادی طور پر متعلقہ ترقیاتی کام کی تجویز ہے۔ 
اگر منصوبہ بندی کمیشن اس تجویز سے اتفاق کرے تو یہ تجویز منظوری کے لیے وزارت مالیات کو ارسال کی جاتی ہے۔ 
اگر وزارت مالیات اس مقصد کے لیے رقم کی فراہمی پر تیار ہو جائے تو معاملہ وفاقی کابینہ کی منظوری کے لیے کابینہ ڈویژن کو ارسال کیا جاتا ہے۔ 
کابینہ کی منظوری کے بعد یہ تجویز ترقیاتی پروگرام برائے سرکاری شعبہ جات کا حصہ بن جاتی ہے اور مالیاتی طریق کار کے مطابق اس پروجیکٹ کے لیے رقم جاری کی جاتی ہے۔ 
اس طرح ایک رکن قومی اسمبلی اپنے حلقۂ انتخاب کے عوام کے لیے ایک ترقیاتی سہولت فراہم کرنے میں مدد گار ثابت ہوتا ہے۔
ارکان مجلس شوریٰ اور عوام کی طرف سے وزیراعظم/وزراء کو وصول شدہ خطوط کی اہمیت
(۱) پارلیمانی جمہوریت میں وزیراعظم اور وزاء ارکان پارلیمنٹ/ مجلس شوریٰ اور عوام کی طرف سے وصول شدہ خطوط کو بہت اہمیت دیتے ہیں اور طریق کار وضع کیا جاتاہے کہ ان خطوط کو مؤثر انداز سے اور بروقت نمٹایا جائے۔
(۲) ارکان پارلیمنٹ/مجلس شوریٰ اور عوام سے وصول شدہ خطوط کا جواب دینے کے لیے ایک مناسب مدت مقرر کی جانی چاہیے اور اس بات کو یقینی بنایا جائے کہ مقررہ مدت کے اندر جواب دیا جائے۔
(۳) اگر کسی وجہ سے مثلاً معاملہ پیچیدہ ہونے کی صورت میں مقررہ مدت کے اندر جواب دینا ممکن نہ ہو تو متعلقہ رکن پارلیمنٹ یا مراسلہ نگار سے معذرت کرنی چاہیے کہ متعلقہ مدت میں جواب نہیں دیا جا سکتا۔ 
تاخیر کی وجوہات بیان کی جائیں اور مطلع کیا جائے کہ جواب کب تک دینے کی توقع ہے۔ 
حتمی جواب جاری نہ ہونے تک یہ تصور نہیں کیا جاتا کہ معاملہ نمٹا دیا گیا ہے۔
(۴) اگر قواعد کار ۱۹۷۳ء کے مطابق یہ معاملہ کسی اور ڈویژن کی ذمہ داری ہے تو یہ خط متعلقہ ڈویژن کو ارسال کر دیا جاتا ہے۔ 
رکن پارلیمنٹ یا مراسلہ نگار کو اس بارے میں مطلع کیا جائے۔ اور متعلقہ معاملے کی منتقلی کی وجوہات بھی بیان کی جائیں۔
(۵) یہ جمہوری عمل کا حصہ ہے کہ ارکان پارلیمنٹ اپنے حلقے کے لوگوں کے معاملات اور مسائل کے حل کے لیے حکومت سے رجوع کریں اور حکومت کی ذمہ داری ہے کہ مقررہ میعاد کے اندر اعلیٰ معیار کا واضح، صحیح، مفید اور فوری جواب دے۔
خطوط کے جواب کی مقررہ مدت کا اعلان حکومت کی شائع کردہ سالانہ رپورٹ میں کیا جانا چاہیے تاکہ ارکان پارلیمنٹ اور عام لوگ مقررہ مدت کے اختتام تک اپنے خط کے جواب کا انتظار کریں۔
وزیراعظم کے نام عوامی نمائندوں کا خط
قابل عزت و احترام
------نام ملک---------
----نام دارالحکومت-----
محترم وزیراعظم،
----نام مقام----، پر --- ہسپتال الف----میں شعبہ زچہ و بچہ بند کرنے کی تجاویز کے بارے میں اپنے انتہائی خدشات کا اظہار کرنے کے لیے ہم یہ خط تحریر کر رہے ہیں کیونکہ یہ شعبہ ہمارے حلقوں کے لوگوں کی خدمت کرتا ہے۔
۲۔ اس شعبہ کو بند کرنے کا یہ اقدام مقامی خدمات صحت کے لیے بہت نقصان دہ ہوگا
علاقے میں دوسرے دو ہسپتالوں (ب اور ج) پر بھی ناقابل برداشت دباؤ ڈالے گا۔ 
حقیقت یہ ہے کہ ان دو ہسپتالوں (ب اور ج) کے شعبہ زچہ و بچہ میں عملہ کی مناسب تعداد موجود نہیں ہے۔ 
ب اور ج ہسپتالوں میں عملہ کی کمی سے مائیں اور نومولود خطرے میں ہیں۔ 
کم معیار کی نگہداشت کی وجہ سے ایک ماں اور نو مولود کی موت کا واقعہ پیش آیا۔
۳۔ ہمیں معلوم ہوا ہے کہ ہسپتال ’الف‘ میں شعبہ زچہ بچہ کا خاتمہ رقوم کی عدم دستیابی کی وجہ سے کیا جا رہا ہے۔
۴۔ ہسپتال الف کے دائرہ کار میں آنے والا علاقہ ملک میں آباد ی کے تیز ترین اضافہ ہونے والے علاقوں میں سے ایک ہے۔ 
ان علاقوں میں دس ہزار بچے پچھلے سال پیدا ہوئے۔
۵۔ ---نام علاقہ---میں نئے رہائشی پروجیکٹوں اور ---نام علاقہ---- میں آبادی کی تبدیلی کے نتیجے میں ہر سال ۵۰۰ بچوں کی پیدائش زیادہ ہو رہی ہے۔
۶۔ مقامی آبادی ہسپتال ’الف‘ میں شعبہ زچہ و بچہ بند کرنے کے اقدام کی شدید مخالفت کرتی ہے اور ہمارے حلقہ جات کے لاکھوں لوگوں نے اس کے خلاف عرض داشت پر دستخط کیے ہیں۔
۷۔ وزارت صحت نے ہسپتال الف کو رقوم کی باقاعدہ فراہمی کے لیے تجاویز تیار کی ہیں تاکہ اس ہسپتال کا شعبہ زچہ وبچہ بند نہ ہو۔
۸۔ ہم ان تجاویز کا خیر مقدم کرتے ہیں لیکن آپ سے درخواست کرتے ہیں کہ اس معاملے میں مداخلت کریں اور شعبہ زچہ وبچہ کی بندش کو روکنے کے لیے مثبت اقدامات کریں تاکہ ہمارے حلقہ جات میں مقامی آبادی نگہداشت صحت کی خدمات سے جو پہلے ہی محدود ہیں محروم نہ ہو جائے۔  
بہترین نیک خواہشات کے ساتھ،
آپ کے مخلص،
دستخط ، عوامی نمائندوں کے نام
نئے ایئرپورٹ کی تعمیر کی تجویز
(عوامی نمائندوں کی طرف سے وزیراعظم کو خط)
مقام ، تاریخ------------------------
محترم وزیراعظم،
ایک فوری معاملے کے طور پر ہم آپ کو یہ خط تحریر کر رہے ہیں تاکہ آپ کے ساتھ ایک ملاقات کر سکیں۔ ہم چاہتے ہیں کہ حکومت ----نام مقام---- پر نئے ایئر پورٹ کی ممکنہ تعمیر پر اپنے مؤقف کی وضاحت کرے۔
۲۔ ذرائع ابلاغ کی رپورٹوں سے ہمیں معلوم ہوا ہے کہ حکومت کا ارادہ ہے کہ ----نام مقام----پر یا اس کے قریب ایک نئے ایئر پورٹ کی تعمیر پر غور کرے۔
۳۔ ایسا معلوم ہوتا ہے کہ ----نام مقام----پر نئے ایئر پورٹ کی تعمیر کی تجویز کی عوام حمایت نہیں کرتے۔ اگر تجویز کردہ ایئر پورٹ کی تعمیر کی جائے۔ 
تو ----نام مقام----کے وسیع علاقے کے لاکھوں باشندوں کی زندگیوں پراس کا بہت زیادہ اثر ہو گا اور عالمی ماحولیاتی اہمیت کے علاقے کو تباہ کر دے گا۔
۴۔ ہم شدت کے ساتھ حکومت سے تقاضا کرتے ہیں کہ وہ اس تجویز پر آگے نہ بڑھے۔ اس کے بجائے ---نام مقام---اور ----نام مقام----میں موجودہ ایئرپورٹوں کی گنجائش کو مکمل طور پر استعمال کرنے پر غور کرے۔
۵۔ ہم جتنا جلد ممکن ہو اس اہم معاملہ پر گفتگو کرنے کے لیے آپ سے ملاقات کے منتظر ہیں۔
آپ کے مخلص،
دستخط عوامی نمائندوں کے نام
پُرہجوم علاقہ پر حملہ
(رکن قومی اسمبلی کی طرف سے وزیراعظم کو خط جس میں وزیراعظم کو اس مقام کا دورہ کرنے کی دعوت دی گئی)
نام-----------------،
رکن قومی اسمبلی
ٹیلی فون:--------------
مقام، تاریخ----------------
محترم وزیراعظم،
----تاریخ-------کو میرے حلقۂ انتخاب میں -----نام مقام-----پرخوفناک حملہ کے متعلق، میں یہ خط آپ کو تحریر کر رہا ہوں۔ -----نام شہر-----کے سب سے پُر جوش علاقوں میں سے ایک پر ہونے والا یہ حملہ دیکھ کر پوری قوم کو صدمہ ہوا۔ 
لاکھوں لوگ ہر سال اس علاقے میں آتے ہیں۔ یہ سب سے زیادہ زندہ دل تفریحی مقامات میں سے ایک ہے جو تمام شعبہ ہائے زندگی کے لوگوں سے بھرا رہتا ہے۔
۲۔ میں اور اس علاقے کے باشندے ہنگامی خدمات کے کارکنوں کے بے حد شکر گزار ہیں کہ انھوں نے بہادری کے ساتھ اور تیز رفتاری سے کارروائی کی اور بہت سی زندگیاں محفوظ کیں۔
۳۔ میں ان سب افراد کا بھی ممنون ہوں جنھوں نے دوران حملہ بہت جرأت مندی اور فراخ دلی سے عمل کیا۔ 
میں امید کرتا ہوں کہ ان کی خدمات کا اعتراف کیا جائے گا۔
اس بات کو بہت زیادہ پسندیدگی کی نظر سے دیکھا جائے گاکہ اگر آپ رسمی طور پر علاقے کا دورہ کریں اور براہ راست متاثر چند افراد سے ملاقات کریں۔ 
میں امید کرتا ہوں کہ جتنا جلد ممکن ہو آپ اس دورے کا انتظام کریں گے۔
آپ کا مخلص،
(------نام-------)
رکن قومی اسمبلی
قابل احترام وزیراعظم
------نام ملک-------
------نام دارالحکومت-------
(چیئرمین مشاورتی کمیٹی کے نجی خط کے جواب میں وزیراعظم کا خط) 
محترم جناب-------------------------،
آپ کے نجی خط مورخہ ------------------بابت سفارشات مشاورتی کمیٹی برائے --------موضوع-------کے لیے آپ کا شکریہ۔
۲۔  اس معاملہ پر آپ کے ذاتی خیالات معلوم ہونا بے حد کارآمد ہوا ہے
--------موضوع------کی اہمیت پر ہمارا یکساں نقطۂ نگاہ ہے۔ ظاہر ہے کہ ہمیں احتیاط کے ساتھ مالیاتی وسائل پر بھی غور کرنا ہو گا۔ 
ہمارے حتمی فیصلہ کے بارے میں، جناب---------------- جلد ہی آپ کے ساتھ رابطہ کریں گے۔
آپ کا مخلص،
(---------نام ----------)
جناب----------------------،
چیئرمین
مشاورتی کمیٹی برائے ------------------
(سینیٹر------------ کے خط کے جواب میں وزیراعظم پاکستان کا خط)
وزیراعظم
مقام، تاریخ-------------------------
محترم جناب-----------------------
آپ کے خط مورخہ--------------------کا بہت شکریہ جو میں نے ابھی دیکھا ہے۔
اب میں اسلام آباد میں واپس آ گیا ہوں۔ 
میں امید کرتاہوں کہ جتنا جلدی ممکن ہوا ہماری ملاقات کے لیے وقت مقرر کرنے کے بارے میں آپ سے رابطہ کروں گا۔ 
تاہم ، جیسا کہ آپ تصور کر سکتے ہیں، حکومت کے کام (کارِ سرکار) کے علاوہ، معاملات کچھ ہیجان انگیز بھی ہیں اور میں روزانہ بلا مبالغہ ہزاروں خطوط وصول کر رہا ہوں۔
تاہم باہم وقت طے کرنے کے لیے میں رابطہ میں ہوں گا۔
مخلصانہ نیک خواہشات کے ساتھ،
آپ کا،
(---------نام----------)
سینیٹر -----نام----------
پتا----------------------
(وزیرمملکت کی طرف سے رکن قومی اسمبلی کو جواب(
وزیر مملکت برائے----------------
اسلام آباد، تاریخ----------------
نمبر--------------------					          
محترم جناب-------------،
میں آپ کے نیم مراسلہ خط نمبر-------------- مورخہ----------------بابت----------------، بنام لائق احترام وزیراعظم، جس کی ایک نقل مجھے ارسال کی گئی، کی وصولی کی اطلاع دیتاہوں۔
۲۔ اپنے خط میں آپ کے اظہار کردہ خدشات کا میں احساس کرتا ہوں۔ 
آپ کی فراہم کردہ معلومات اس مسئلے کے حل میں یقیناً مدد کریں گی۔
۳۔ میں اس معاملہ میں تحقیق کر رہا ہوں۔
نیک خواہشات کے ساتھ،
آپ کا مخلص،
(-------نام--------)
جناب------------------
رکن قومی اسمبلی پاکستان، 
اسلام آباد
باب نمبر ۱۴
مشترکہ مفادات کونسل
سیکریٹری وزارت بین الصوبائی رابطہ، (بین الصوبائی رابطہ ڈویژن/مشترکہ مفادات کونسل سیکریٹریٹ) کی طرف سے خط 
مشترکہ مفادات کونسل
کونسل کی تشکیل
آئین کے آرٹیکل ۱۵۳ کے تحت ایک مشترکہ مفادات کونسل کا اہتمام کیا گیا ہے۔ 
کونسل کی تشکیل صدر مملکت کریں گے اور یہ کونسل مندرجہ ذیل پر مشتمل ہو گی۔
(۱) وزیراعظم جو کونسل کا چیئرمین ہو گا؛
(۲) صوبوں کے وزرائے اعلیٰ؛
(۳) وفاقی حکومت کے تین ارکان جنھیں وقتاً فوقتاً وزیراعظم نامزد کرے گا؛
کونسل مجلس شوریٰ(پارلیمنٹ ) کے سامنے جواب دہ ہو گی اور دونوں ایوانوں کے سامنے ایک سالانہ رپورٹ پیش کر ے گی۔
کارہائے منصبی اور طریق کار(آرٹیکل ۱۵۴)
کونسل کے کارہائے منصبی اور طریق کار مندرجہ ذیل ہیں:
(۱) کونسل وفاقی قانون سازی فہرست کے حصہ دوم میں درج شدہ معاملات کی پالیسیوں کی تشکیل اور ضابطہ بندی کرے گی اور متعلقہ اداروں کی نگرانی اور ان پر کنٹرول کرے گی۔
(۲) وزیراعظم کے اپنے عہدے کا حلف اٹھانے کے تین یوم کے اندر کونسل کی تشکیل کی جائے گی۔
(۳) کونسل کا مستقل سیکریٹریٹ ہو گا اور نوے دن میں کم از کم ایک دفعہ کونسل کا اجلاس ہو گا مگر شرط یہ ہے کہ کسی ہنگامی معاملہ پر کسی صوبہ کی درخواست پر وزیراعظم اجلاس منعقد کر سکے گا۔
(۴) کونسل کے فیصلوں کا اظہار اکثریت کی رائے کے مطابق کیا جائے گا۔
(۵) جب تک مجلس شوریٰ(پارلیمنٹ) اس بارے میں قانون کے ذریعے احکام وضع نہ کرے، کونسل اپنے قواعد ضابطہ کار وضع کر سکے کی۔
(۶) مجلس شوریٰ(پارلیمنٹ) اپنے مشترکہ اجلاس میں ، قرار داد کے ذریعے وفاقی حکومت کے توسط سے کونسل کو عمومی طور پر یا کسی خاص معاملے میں ، ایسی کارروائی کرنے کے لیے، جو مجلس شوریٰ(پارلیمنٹ) مبنی بر انصاف اور مناسب خیال کرے، وقتاً فوقتاً ہدایات جاری کر سکے گی اور کونسل ایسی ہدایات کی پابند ہو گی۔
(۷) اگر وفاقی حکومت یا کوئی صوبائی حکومت کونسل کے کسی فیصلے سے غیر مطمئن ہو تو وہ اس معاملے میں مجلس شوریٰ (پارلیمنٹ) کے مشترکہ اجلاس سے رجوع کرسکے گی، جس کا فیصلہ اس بار ے میں حتمی ہو گا۔
کونسل سیکریٹریٹ
۴؍مارچ ۲۰۱۰ء سے پہلے، کابینہ ڈویژن کونسل کا سیکریٹریٹ تھا۔ مارچ ۲۰۱۰ء میں قواعد کار ۱۹۷۳ء میں تبدیلی کی گئی اور مشترکہ مفادات کونسل کے سیکریٹریٹ کام کی ذمہ داری بین الصوبائی رابطہ ڈویژن کو دے دی گئی۔
آب رسانی میں مداخلت کی شکایات(آرٹیکل ۱۵۵)
(۱) اگر کسی صوبے ، وفاقی دارالحکومت یا وفاق کے زیر انتظام قبائلی علاقوں یا ان کے باشندوں میں سے کسی کے کسی قدرتی سر چشمہ آب رسانی یا ذخیرہ آب سے پانی کے حصول کے مفادات پر مندرجہ ذیل امور کی وجہ سے مضر اثر پڑا ہو یا پڑنے کا امکان ہو:
(الف) کوئی عاملانہ کارروائی جو زیر عمل لائی گئی ہو یا قانون جو منظور کیا گیا ہو، یا جس کے زیر عمل لائے جانے یا منظور کیے جانے کی تجویز ہو ، یا 
(ب) مذکورہ سرچشمے سے پانی کے استعمال اور تقسیم یا کنٹرول کے سلسلے میں کسی ہیئت مجاز کی طرف سے اپنے اختیارات میں سے کسی کو بروئے کار لانے میں کوتاہی ہو تو وفاقی حکومت یا صوبائی حکومت کونسل سے تحریری طور پر شکایت کر سکے گی۔
(۲) ایسی شکایت وصول ہونے پر:
(الف) کونسل معاملے پر غور کرنے کے بعد اپنا فیصلہ دے گی؛
(ب) صدر سے درخواست کرے گی کہ وہ ایسے اشخاص پر مشتمل ایک کمیشن مقرر کرے جو آبپاشی، انجینئری، انتظامیہ ، مالیات یا قانون کے خصوصی علم و تجربے کے حامل ہوں، جنھیں وہ موزوں خیال کرے۔
(۳) جب تک مجلس شوریٰ (پارلیمنٹ) اس بارے میں قانون کے ذریعے احکام وضع نہ کرے، کمیشن ہائے تحقیقات پاکستان ایکٹ ۱۹۵۶ء کے احکام کا جو یوم آغاز سے عین قبل نافذ العمل تھے، کونسل یا کمیشن پر اس طرح اطلاق ہو گا گویا کہ کونسل یا کمیشن ایکٹ کے تحت مقرر کردہ کوئی کمیشن ہو جس پر اس کی دفعہ ۵ کے جملہ احکام کا اطلاق ہو تاہو اور جسے اس کی دفعہ ۱۰(الف) کے تحت اختیار دیا گیا ہو۔
(۴) کمیشن کی رپورٹ اور ضمنی رپورٹ پر، اگر کوئی ہو، غور کرنے کے بعد کونسل کمیشن کو ارسال کردہ تمام معاملات پر اپنا فیصلہ تحریر کرے گی۔
(۵) اس کے خلاف کسی قانون کے باوجود ، لیکن آئین کے آرٹیکل ۱۵۴کی شق(۵) کے احکام کے تابع، وفاقی حکومت اور متنازعہ معاملے سے متعلق صوبائی حکومت کا یہ فرض ہو گا کہ وہ کونسل کے فیصلے کو وفاداری کے ساتھ لفظاً و معناً نافذ کریں۔
(۶) کسی فریق یا کسی شخص کی تحریک پر، کسی عدالت کے سامنے، مندرجہ ذیل امور پر، کوئی کارروائی نہیں کی جائے گی:
(الف) کوئی معاملہ جو کونسل کے سامنے زیر بحث ہو یا رہا ہو؛
(ب) آرٹیکل ۱۵۴ کے تحت کونسل کے سامنے کسی شکایت کا مناسب موضوع فی الواقع ہو، یا رہا ہو یا ہونا چاہیے:
بجلی
(۱) وفاقی حکومت کسی صوبے میں بجلی پیدا کرنے کی غرض سے برقابی ہائیڈرو الیکٹرک یا حرارتی برقی/تھرمل الیکٹرک تنصیبات یا گرڈ اسٹیشن تعمیر کر سکے گی یا کرا سکے گی۔ 
ترسیلی تار بچھا سکے گی یا بچھوا سکے گی؛ تاہم وفاقی حکومت کسی بھی صوبے میں پن بجلی کا پاور سٹیشن تعمیر کرنے کا فیصلہ کرنے یا تعمیر کرنے سے قبل متعلقہ صوبائی حکومت سے مشاورت کرے گی۔
(۲) کسی صوبے کی حکومت:
(الف) جس حد تک اس صوبے کو قومی گرڈ سے بجلی فراہم کی گئی ہو یہ مطالبہ کر سکے گی کہ صوبے کے اندر ترسیل و تقسیم کے لیے بجلی تھوک مقدار میں فراہم کی جائے؛
(ب) صوبے کے اندر بجلی کے استعمال پر محصول عائد کر سکے گی؛
(ج) صوبے کے اندر استعمال کی غرض سے بجلی گھر اور گرڈسٹیشن تعمیر کر سکے گی اور ترسیلی تار بچھا سکے گی؛ اور
(د) صوبے کے اندر بجلی کی تقسیم کے لیے نرخ نامہ کا تعین کر سکے گی؛
(۳) وفاقی حکومت اور صوبائی حکومت کے درمیا ن کسی بھی تنازع کی صورت میں دونوں حکومتوں میں سے کوئی بھی حکومت مشترکہ مفادات کونسل میں تصفیہ کے لیے جا سکے گی۔(آرٹیکل ۱۵۷، آئین پاکستان)
کونسل کے اجلاس
(۱) ۱۹۷۳ء میں نئے آئین کے نفاذ کے بعد ۲۰۱۰ء تک ۳۷ سال میں کونسل کے صرف گیارہ اجلاس منعقد ہوئے:
۱۹۷۵ئ (دواجلاس) ، ۱۹۷۶ء  (ایک اجلاس)
۱۹۹۱ئ (تین اجلاس)، ۱۹۹۳ء (ایک اجلاس)
۱۹۹۷ئ (ایک اجلاس)، ۱۹۹۸ء (دو اجلاس)
۲۰۰۶ئ (ایک اجلاس)
(۲) اٹھارویں ترمیم کے بعد کونسل کے لیے لازمی ہے کہ نوے(۹۰) یو م کے اندر کم از کم ایک دفعہ اجلاس منعقد کیا جائے۔ ۲۰۱۰ء ۔۲۰۱۷ء کے دوران، سات سال میں کونسل کے (۱۳۴) اجلاس منعقد ہو چکے ہیں۔
جدول/شیڈول چہارم ]آرٹیکل۷۰(۴)[
قانون سازی کی فہرستیں
وفاقی قانون سازی کی فہرست
حصہ دوم
۱۔ ریلوے
۲۔ معدنی تیل اور قدرتی گیس، مائعات اور مادے جن کے خطرناک طور پر آتش گیر ہونے کا وفاقی قانون کے ذریعے اعلان کیا جائے۔
۳۔ صنعتوں کی ترقی، جبکہ وفاقی قانون کے ذریعے وفاقی کنٹرول میں ترقی مفاد عامہ میں قرین مصلحت قرار ہو؛ 
آئین کے یوم آغاز سے عین قبل وفاقی حکومت کے انتظام کردہ یا نظم و نسق کردہ ادارے، کاروباری ادارے، مجالس اور کارپوریشنیں، بشمول پانی اور بجلی کا ترقیاتی ادارہ پاکستان اور صنعتی ترقیاتی کارپوریشن پاکستان؛ 
ایسے اداروں، کاروباری اداروں، مجالس اور کارپویشنوں ، صنعتوں، پروجیکٹوں اور منصوبوں کے تمام ادارے، پروجیکٹ اور سکیمیں جو وفاقی یا وفاق کی قائم کردہ کارپوریشن کی کلی یا جزوی ملکیت ہوں۔
۴۔ بجلی
۵۔ بڑی بندرگاہیں یعنی ایسی بندرگاہوں کا اعلان اور حد بندی اور ایسی بندر گاہ کی ہیئت ہائے مجاز کی تشکیل اور اختیارات۔
۶۔ وفاقی فانون کے تحت قائم کردہ تمام انضباطی ہیئت ہائے مجاز/ادارے۔
۷۔ قومی منصوبہ بندی اور قومی معاشی رابطہ کاری بشمول سائنسی اور ٹیکنالوجیکل تحقیق کی منصوبہ بندی اور رابطہ کاری۔
۸۔ سرکاری قرض کی نگرانی اور نظم و نسق۔
۹۔ مردم شماری۔
۱۰۔ کسی بھی صوبے کی پولیس فورس کے ارکان کا کسی بھی دوسرے صوبے کے علاقہ میں اختیارات اور عملداری کی توسیع، مگر اس قدر نہیں کہ ایک صوبے کی پولیس دوسرے صوبے میں اس کی صوبائی حکومت کی رضامندی کے بغیر عملداری اور اختیارات عمل میں لائے؛ کسی بھی صوبے کی پولیس فورس سے تعلق رکھنے والے ارکان کے اختیارات اور عملداری میں صوبے سے باہر ریلوے کے علاقے میں توسیع۔
۱۱۔ قانونی، میڈیکل/طبی اور دوسرے پیشہ جات۔
۱۲۔ اعلیٰ تعلیمی اداروں، تحقیقی، سائنسی اور تکنیکی اداروں میں معیارات۔
۱۳۔ بین الصوبائی معاملات اور رابطہ کاری۔
۱۴۔ مشترکہ مفادات کونسل۔
۱۵۔ اس حصہ میں درج شدہ کسی معاملہ کی بابت فیس لیکن اس میں کسی عدالت میں لی جانے والی فیس شامل نہیں ہے۔
۱۶۔ اس حصہ میں درج شدہ کسی معاملہ کے بارے میں قوانین کے خلاف جرائم۔
۱۷۔ اس حصہ میں درج شدہ کسی معاملہ کی غرض کے لیے تحقیقات اور معلومات۔
۱۸۔ اس حصہ میں درج شدہ کسی معاملہ کے ضمنی یا ذیلی امور۔

مشترکہ مفادات کونسل کا اجلاس
سیکریٹری ، بین الصوبائی رابطہ کاری ڈویژن/ مشترکہ مفادات کونسل سیکریٹریٹ کی طرف سے تمام وفاقی سیکریریٹریوں/ ایڈیشنل سیکریٹریوں /انچارج کو خط)
حکومت پاکستان
وزارت بین الصوبائی رابطہ کاری
(بین الصوبائی رابطہ کاری ڈویژن/مشترکہ مفادات کونسل سیکریٹریٹ)
سیکریٹری							       
ٹیلی فون---------
نیم سرکاری خط نمبر-------اسلام آباد، تاریخ-----------------
موضوع:  مشترکہ مفادات کونسل کے اگلے اجلاس کے لیے معاملات کی پیش گزاری
محترم-------------------------
اسلامی جمہوریہ پاکستان کے آئین کا آرٹیکل ۱۵۴(۱) فراہم کرتاہے کہ مشترکہ مفادات کونسل وفاقی قانون سازی فہرست کے حصہ دوم میں صراحت کردہ/تفصیلی بیان کردہ معاملات سے متعلق پالیسیاں تشکیل دے گا اور منضبط کرے گا اور متعلقہ اداروں کی نگرانی اور کنٹرول کرے گا۔
۲۔ آرٹیکل ۱۵۴(۳)، دوسرے امور کے علاوہ، فراہم کرتاہے کہ کونسل کا نوے(۹۰) یوم میں کم از کم ایک دفعہ اجلاس ہو گا۔ 
کونسل کا آخری اجلاس -----تاریخ----- کو ہوا اور اگلا اجلاس تاریخ ----تاریخ---- کو اس سے پہلے منعقد ہونا واجب/لازم ہے۔
۳۔ آپ سے درخواست ہے کہ اس کے مطابق، مشترکہ مفادات کونسل کے طریق کار کے قواعد ۲۰۱۰ء جو ----ویب سائٹ کا پتا---- پر دستیاب ہیں، کی روشنی میں عمل کریں۔ 
مشترکہ مفادات کونسل کے لیے معاملات کی پیش گزاری کا طریقہ قواعد بالا کے قواعد ۹ اور ۱۰ میں فراہم کیا گیا ہے۔ 
دلچسپی رکھنے والے متعلقہ افراد/دفاتر/ صوبائی حکومتوں اور قانون و انصاف ڈویژن سے مطلوبہ مشاورت، جہاں ضروری ہو، معاملات کی پیش گزاری سے پہلے کی جائے۔
۴۔ یہ بات بہت باعث ممنونیت/شکر گزاری ہو گی اگر خلاصہ برائے مشترکہ مفادات کونسل بروقت اور زیادہ سے زیادہ تاریخ---------------تک فراہم کیا جائے۔ ارکان میں تقسیم کے لیے ہر خلاصے کی ۵۰ نقول کی ضرورت ہے۔
آداب کے ساتھ،
آپ کا مخلص،
تمام وفاقی سیکریٹری صاحبان/ایڈیشنل سیکریٹری صاحبان انچارج ، وزارتیں/ڈویژن (ملحقہ فہرست کے مطابق)
باب نمبر۱۵
ترسیلی خط
جناب ظہور آذر، کابینہ سیکریٹری کی طرف سے تمام وفاقی وزراء اور وزراء برائے مملکت کو خط (۷ جولائی ۱۹۸۵ء)
تعارفی خط
تعارفی خط کے لیے ترسیلی خط (Letter of Transmittal) کی اصطلاح بھی استعمال کی جاتی ہے۔ 
یہ خط مندرجہ ذیل مقاصد کے لیے استعمال کیا جاتاہے۔
۲۔ قانونی تقاضے (Legal Requirement)کے مطابق سالانہ / ششماہی/ سہ ماہی/ ماہانہ رپورٹ پیش کرنے کے لیے تعارفی /ترسیلی خط تحریر کیا جاتا ہے اور خط میں متعلقہ آئینی/قانونی ضرورت کا حوالہ دیا جاتاہے ۔ 
(دیکھیے باب نمبر۲ سرکاری اداروں کی سالانہ رپورٹ)
۱۔ جب کسی معاملے میں متعدد سوال دریافت کرنے ہوں یا کئی جواب دینے ہوں یا بہت زیادہ معلومات فراہم کرنی ہوں تو ایک مختصر تعارفی خط کے ساتھ یہ سوالات، جوابات یا معلومات منسلک کر دی جاتی ہیں۔ 
معلومات صحیح، واضح، مکمل اور غیر مبہم ہوں تاکہ بار بار مراسلت نہ کرنی پڑے۔ 
اس طرح مکتوب نگار اور مکتوب الیہ دونوں کا وقت ضائع ہوتا ہے۔
۳۔ کسی کمیٹی کی رپورٹ ، آڈٹ رپورٹ، جائزہ کار کردگی رپورٹ، پروجیکٹ رپورٹ وغیرہ ارسال کرنے کے لیے بھی تعارفی خط/ ترسیلی خط استعمال کیا جاتا ہے۔
۴۔ سروے کرنے کے لیے تعارفی/ترسیلی خط استعمال کرتے ہیں۔
سروے سے مراد ہے کسی موضوع ، ایریا یا افراد کے گروہ کے بارے میں معلومات جمع کرنا اور تجزیہ کرنا۔ 
بہت سے لوگوں سے معلومات ، رجحانات اور آراء جمع کرنے اور کسی پروجیکٹ/پروگرام کی نگرانی کے لیے سروے ایک کم خرچ اور مؤثر طریقہ ہو سکتا ہے۔ 
اگر صحیح طریقے سے خاکہ بنایا جائے اور مناسب انتظام کیا جائے تو جمع شدہ معلومات متعلقہ لوگوں کے بارے میں آراء کی صحیح عکاسی کر سکتی ہیں۔ 
تاہم اس کے لیے اعلیٰ سطحی علم اور مہارت کی ضرورت ہے۔ 
ترسیلی خط تحریر کرتے ہوئے مندرجہ ذیل نکات کا خیال رکھنا ضروری ہے۔
۱۔ سروے کی غرض اور اہمیت؛
۲۔ سروے کا اہتمام کرنے والے ادارے کا قابل اعتبار ہونا؛
۳۔ جواب دینے والے کی شرکت کی اہمیت؛
۴۔ سوال نامہ مکمل کرنے میں وقت کا اندازہ؛
۵۔ جوابات بصیغۂ راز میں رکھنے کے لیے آپ کی یقین دہانی اور مناسب قانونی تقاضوں کا حوالہ؛
۶۔ فوری جواب کی درخواست؛
۷۔ جواب دینے والے کے قیمتی وقت اور کوشش کا شکریہ؛
۸۔ مزید معلومات کے لیے رابطہ کار کا نام اور تفصیل؛
۹۔ سوال نامہ کے ذریعے حاصل کردہ معلومات کی بنیاد پر نتائج سے آگاہ کرنے کی پیش کش؛
۱۰۔ اس سوال نامہ کے لیے جواب دینے والے کو منتخب کرنے کی وجہ۔
جناب ظہور آذر، کابینہ سیکریٹری کی طرف سے تمام وفاقی وزراء اور وزراء برائے مملکت کو خط (۷ جولائی ۱۹۸۵ء)
کابینہ سیکریٹری
کابینہ ڈویژن
ٹیلی فون-----حکومت پاکستان
نمبر/۱۰سی این/۸۵ راولپنڈی، ۷ جولائی ۱۹۸۵ء
محترم وزیر صاحب،
اجلاس کابینہ منعقدہ ۲۶ جون ۱۹۸۵ء میں ’’ریونیو/محاصل انتظامیہ کی مزید تقویت‘‘ پر کمیٹی کی چند سفارشات ، خاص طور پر ’’عدالتی طریق کار کی تسہیل (آسان بنانا)‘‘ کے متعلق سفارشات پیش کی گئیں ۔ 
چند وزراء نے رپورٹ کی کاپیاں /نقول دیکھنے میں دلچسپی کا اظہار کیا۔
اس لیے مذکورہ رپورٹ کی ایک نقل /کاپی آپ کے ملاحظہ کے لیے ملفوف ہے ۔ 
اصل رپورٹ جلد۔I میں شامل ہے جبکہ جلد۔۲ ملحقات پر مشتمل ہے۔
آپ کا مخلص،
(ظہور آذر)*
کابینہ سیکریٹری
وفاقی وزراء اور وزرائے مملکت
رپورٹ کی دو کاپیوں کے ساتھ نقل بخدمت،چیف منسٹر صاحبان، صوبہ جات
نقل، مع ملفوفات، بخدمت وزیراعظم، برائے اطلاع
(طارق فاروق)
ڈپٹی سیکریٹری برائے کابینہ
کابینہ سیکریٹری (۱۵؍دسمبر ۱۹۸۷ء۔۴؍مئی ۱۹۸۶ء)۔ 
جناب ظہور آذر کو یہ اعزاز حاصل ہے کہ انھوں نے تیرہ اور چودہ اگست کی درمیانی رات کو بارہ بج کر ایک منٹ پر کراچی ریڈیو سے اعلان کیا کہ ’’یہ ریڈیو پاکستان کراچی ہے‘‘۔ 
لاہور سے اسی طرح کا اعلان جناب مصطفی علی ہمدانی نے کیا تھا۔ 
اس وقت پاکستان کی سر زمین پر دو ہی ریڈیو سٹیشن تھے۔
﻿ باب نمبر ۱۶
پاکستان میں انگریزی کا انحطاط پذیر معیار
(وفاقی پبلک سروس کمیشن کی سالانہ رپورٹ ۲۰۱۵ء اور سالانہ رپورٹ ۲۰۱۶ء پر مبنی)
(جناب نوید اکرم چیمہ، چیئرمین وفاقی پبلک سروس کمیشن کی طرف سے صدر، اسلامی جمہوریہ پاکستان کو خط)
پاکستان میں انگریزی کا انحصار پذیر معیار
حوالہ:وفاقی پبلک سروس کمیشن کی سالانہ رپورٹ ۲۰۱۵ء اور سالانہ رپورٹ ۲۰۱۶ء 
وفاقی پبلک سروس کمیشن امتحان مقابلہ ۲۰۱۵ء
تحریری امتحان میں کامیاب امیدوار
تعداد
امتحان دینے والے امیدوار
۱۲۱۷۶
حتمی طور پر کامیاب امیدوار
۳۶۸
انٹرویو میں ناکام امیدوار
۱۱
انگریزی (لازمی) میں کامیاب امیدواروں کی کارکردگی
حاصل کردہ نمبر
کامیاب امیدوار
۴۰۔۵۹%
فی صد
۶۰% و بالا
انگریزی مضمون
۳۶۸
۳۶۸
۱۰۰
انگریزی تلخیص و کمپوزیشن
۳۶۸
۲۱۲
۵۸
۱۵۶
۴۲
مقابلہ امتحان ۲۰۱۵ میں امیدواروں کی کارکردگی پر ممتحین کے مشاہدات
انگریزی مضمون 
اس مضمون میں مجموعی کارکردگی اطمینان بخش نہیں تھی اور امیدواروں نے ایک اچھا مضمون تحریر کرنے کے عمل کو بہت ہلکا اور غیر اہم سمجھا۔
اس پرچے میں چند دلائل کی بنیاد پر دو پہلوؤں کی وضاحت کرنی تھی اور دونوں پہلوؤں کے باہمی تعلق کا تفصیلی جائزہ لینا تھا۔ 
تاہم امیدواروں نے صرف ایک پہلو پر ناکافی توجہ دی۔
امیدواروں کی اکثریت مندرجہ ذیل عنوان اور اس جیسے دوسرے عنوانات پر دلائل کو بہتر اور منظم انداز میں پیش نہیں کر سکتی۔ 
’’دہشت گردی کے خلاف جنگ انسانی حقوق کی بڑھتی ہوئی خلاف ورزیوں میں معاون ہو ئی ہے اور اس جنگ نے اپنے مقصد سے تعلق اور اپنی اہمیت کھو دی ہے۔‘‘
کوئی دلیل، خواہ کتنی ہی مضبوط ہو، کو اپنی طاقت اور جواز/معقولیت ثابت کرنے کے لیے کافی /حسب ضرورت تائید کی ضرورت ہوتی ہے۔ امیدواروں نے بہت سارے دلائل پیش کیے لیکن وہ اپنے بیان /نظریہ کے حق میں ٹھوس بنیاد پر استوار نہیں۔
متعلقہ، جاندار اور مختصر مگر جامع خاکہ کے علاوہ، اس سطح کے مقابلہ امتحان کے لیے اچھا اظہار بیان بھی ضروری ہے۔
کئی امیدواروں نے اپنے مضمون میں نازیبا اور جارحانہ الفاظ بھی استعمال کیے۔
انگریزی مضمون میں کم نمبر حاصل کرنے کی ایک بڑی وجہ امیدواروں کے پاس الفاظ کا محدود ذخیرہ تھا۔
طلبہ کے چاہیے کہ وہ معاملہ زیر بحث سے ربط و تعلق پیدا کرنے اور رفتہ رفتہ دلائل بڑھانے پر توجہ دیں، بجائے اس کے کہ غیر ضروری بحث سے مضمون کو طول دیں۔
وفاقی پبلک سروس کمیشن ،امتحان مقابلہ ۲۰۱۶ء
تعداد
تحریری امتحان دینے والے  امیدوار
۹۶۴۳
تحریری امتحان میں کامیاب امیدوار
۲۰۲
حتمی طور پر کامیاب امیدوار
۱۹۹
انٹرویو میں ناکام امیدوار
۳
انگریزی (لازمی) میں کامیاب امیدواروں کی کارکردگی
حاصل کردہ نمبر
کامیاب امیدوار
۴۰۔۵۹
فی صد
۶۰% و بالا 
فی صد
انگریزیمضمون
۱۱۹۹
۱۵۱۷
۱۰۰
انگریزی(تلخیص و کمپوزیشن)
۱۹۹
۴۵۴
۹۸
۴
۲
انگریزی مضمون(Essay)میں کوئی بھی کامیاب امیدوار ۶۰ فی صد اور زیادہ نمبر حاصل نہیں کر سکا۔ 
کامیاب امیدواروں کی اکثریت نے ۴۰۔۵۹ فی صد کے درمیان نمبر حاصل کیے۔
مقابلہ امتحان ۲۰۱۶ء مین امیدواروں کی کاکردگی پر ممتحین کے مشاہدات
انگریزی مضمون
۸۱% امیدوار اس پرچے میں ناکام ہو گئے۔ 
مضمون نویسی میں کارکردگی غیر تسلی بخش تھی؛ پیش کردہ خیالات بے ترتیب تھے۔ 
دلائل قابل فہم اور معقول استدلال یا تحقیقی حقائق کی بنیاد پر پیش نہیں کیے گئے۔ 
مضمون کا مواد غیر مربوط تھا۔ امیدواروں میں تخلیقی صلاحیت کی کمی تھی۔ 
وہ مختلف پہلوؤں سے نہ تو اپنا بیانیہ مضبوط بنیاد پر استوار کر سکے اور نہ ہی اسے حقائق سے ثابت کر سکے۔
مضمون کا خاکہ مناسب طریقے سے نہیں بنایا گیا۔ 
بہت سارے امیدواروں نے خاکہ میں ذکر کردہ پہلوؤں پر مضمون میں بحث نہیں کی۔
انگریزی (تلخیص و کمپوزیشن)
امیدواروں کے جوابات کمزور تھے اور گرامر کی غلطیوں سے بھر پور تھے۔
لسانیاتی طور پر، امیدوار انگریزی میں آسانی سے اظہار بیان نہیں کر سکتے تھے۔
تلخیص نویسی میں اصل پیرا کو ایک تہائی تک کم کرنا تھا اور پھر ایک موزوں عنوان دیناتھا، جو اب میں امیدواروں نے متن سے زیادہ معلومات فراہم کیں اور متن پر اپنی رائے کا بھی اظہار کیا۔
سوال نمبر ۳ میں، امیدوار عبارت کے سیاق و سباق کو واضح کرنے میں ناکام ہو گئے یا دو ذیلی سوالات کے درمیان امتیاز نہیں کر سکے اور اکثر اپنے خیالات دہرائے۔
سوال نمبر ۴ میں، ’’تعلیم برائے زندگی ہونی چاہیے، نہ کہ برائے ذریعہ معاش‘‘ جیسے عنوان پر امیدوار ایک متوازن جواب دینے میں ناکام ہو گئے۔
محاورات اور مجموعہ الفاظ سے متعلق سوال نمبر ۵ کے جوابات غیر اطمینان بخش /کمزور تھے۔
سوال نمبر ۶ کے، ایک فقرہ میں ضروری درستگیوں کی نشان دہی کرنے میں ناکام ہو گئے۔
۹۲% امیدوار اس پرچے میں ناکام ہو گئے۔
امیدواروں کی تلخیص تحریر کرنے کی قابلیت ناکافی اور محدود تھی۔ 
گرامر کی غلطیاں بہت زیادہ تھیں۔

سالانہ رپورٹ ۲۰۱۶ء(وفاقی پبلک سروس کمیشن)
(جناب ممنو ن حسین صدر اسلامی جمہوریہ پاکستان کے نام جناب نوید اکرم چیمہ ، چیئرمین وفاقی پبلک سروس کمیشن کا نیم سرکاری خط)

نوید اکرم چیمہ
چیئرمین
ٹیلی فون-----------------
نمبر------------اسلام آباد، تاریخ-----------------
جناب صدر،
مجھے استحقاق حاصل ہے کہ وفاقی پبلک سروس کمیشن آرڈیننس ۱۹۷۷ کے سیکشن۹ کے مطابق وفاقی پبلک سروس کمیشن کی سالانہ رپورٹ برائے سال ۲۰۱۶ء پیش کروں۔ 
یہ آرڈیننس، بشمول دیگر اشیاء تقاضا کرتا ہے کہ اس رپورٹ کی ایک کاپی قومی اسمبلی اور سینیٹ کے سامنے پیش کی جائے۔ یہ رپورٹ یکم جنوری سے ۳۱ دسمبر ۲۰۱۶ء تک کمیشن کے فرائض، سرگرمیوں ، مشاہدات اور سفارشات کا احاطہ کرتی ہے۔
۱۔وفاقی پبلک سروس کمیشن کے قانونی فرائض
۲۔ اسلامی جمہوریہ پاکستان کے آئین ۱۹۷۳ء کے آرٹیکلز۱۸، ۲۵، ۲۷،۳۴،۳۶ اور ۳۸ کے رہنما اصولوں کے تحت اور وفاقی پبلک سروس کمیشن آرڈیننس ۱۹۷۷ کے سیکشن۔۷ کے تحت، کمیشن اپنے قانونی فرائض ادا کرتا ہے، جن میں یہ یقینی بناتا ہے کہ :
(الف) تمام پاکستان ملازمتوں، وفاق کی سول ملازمتوں اور بنیادی سکیل ۱۶ اور بالا یا مساوی میں وفاق کے امور سے متعلق اسامیوں پراشخاص کی بھرتی کے لیے ٹیسٹ اور امتحانات کا اہتمام کرنا؛
(ب) ابتدائی تقرر، بنیادی سکیل۔۱۸ اور بالا کی اسامیوں پر ترقی کے لیے تقرر اور ایک ملازمت یا پیشہ ورانہ گروپ سے دوسرے میں تبادلہ کرنے کے لیے عمل کیے جانے والے طریقوں اور اصولوں پر صدر پاکستان کو مشورہ دینا؛
(ج) ترقی کے لیے امتحانات منعقد کرنا؛ اور
(د) متاثرہ امیدواروں کی یادداشتوں اور نظرثانی یادداشتوں پر فیصلے کرتے ہوئے نیم عدالتی فرائض انجام دینا۔
وفاقی پبلک سروس کمیشن پُرجوش اور مضبوط ادارہ بنانے اور اسے ایک قانونی ادارے سے آئینی ادارہ میں تبدیلی کے امکان کا جائزہ لینے کے لیے ، ۱۷ فروری ۲۰۱۶ء کو وزیراعظم پاکستان نے وزیر برائے تبدیلی ٔ ماحول کی قیادت میں ایک کمیٹی تشکیل دی۔
اس موضوغ پر دلچسپی رکھنے والوں کے ساتھ کمیٹی کا غور و فکر جاری ہے۔ 
پاکستان سول ملازمتوں کے لیے اہل انسانی وسائل کی بنیاد بنانے کے لیے بھرتی کا نظام مضبوط بنانے اور نظرثانی کرنے میں کمیشن قائدانہ کردار ادا کرتا ہے۔ 
اپنی بنیادی خدمات کی ادائیگی جاری رکھتے ہوئے، کمیشن نے ۲۰۱۶ء کے سال کے لیے اپنے مقاصد و اہداف میں اضافہ کرتے ہوئے اور ان کی تکمیل کرتے ہوئے نمایاں پیش رفت کی ہے۔ 
سال زیر جائزہ کے دوران اعلیٰ مرکزی ملازمتوں کی ۷۱۷،۲۰ اور بنیادی تنخواہ ۱۶ و بالا کی اسامیوں کے لیے ۲۸۱،۷۵،۸ درخواستوں پر مہارت کے ساتھ کارروائی کرنے کا بڑا کام کرنے میں کمیشن فخر محسو س کرتا ہے۔
سال ۲۰۱۶ء کے دوران کمیشن کی کارکردگی، کامیابیوں اور متعلقہ شعبوں کا تفصیلی ریویو/جائزہ ، یہ رپورٹ حسب ذیل پیش کرتی ہے۔
۲۔کارکردگی کے کلیدی نکات 
گزشتہ دو عشروں کے دوران عالمگیریت اور ٹیکنالوجیکل انقلاب سے روایتی نظام بھرتی کو سنگین چیلنجوں کا سامنا ہے۔ 
زیادہ وسیع المطالعہ انتہائی چوکس اور آزاد برقیاتی ذرائع ابلاغ/ الیکٹرونک میڈیا، پرُجوش عدلیہ کے ذریعے سرکاری پالیسی سازوں کی شدید جواب دہی پر سول ملازمین اپنے آپ کر ہمیشہ شدید تنقیدی نظر میں پاتے ہیں۔ انٹرنیٹ اور معاشرتی ذرائع ابلاغ کے ہر جگہ استعمال نے خدمت عامہ کی ذمہ داری پوری کرنے کی رفتار، معیاو اور ترغیبی صلاحیت کے اعتبار سے توقعات کی سطح بلند کر دی ہے۔ 
یہ خصوصیات اچھی حکمرانی کا امتیاز ی نشان ہیں۔ 
جس کے لیے پاکستان کی سول ملازمتوں کے لیے مستعد، شفاف اور اہلیت پر مبنی نظام بھرتی کی ضرورت ہے تاکہ ریاست اس قابل ہو سکے کہ شہریوں کو خدمات عامہ ایک نہایت مؤثر اور مستعد انداز میں ادا کر سکے۔ 
بڑھتے ہوئے چیلنجوں کی طرف مؤثر انداز سے توجہ کرتے ہوئے، وفاقی پبلک سروس کمیشن نے زیر رپورٹ سال کے دوران شفافیت، انصاف، غیر جانبداری اور پیشہ ورانہ مہارت کی پالیسیوں کے ذریعے عوام کا اعتماد برقرار رکھا۔ 
دوران سال، درخواستوں کی تعداد کے اعداد و شمار ، ٹیسٹوں/ امتحانات کا اہتمام، انٹرویو اور نامزدگیاں پورے وفاقی پبلک سروس کمیشن میں ملازِمین کی مسلسل اعلیٰ سطح کی مصروفیت ظاہر کرتی ہیں۔ کمیشن کے تکمیل شدہ بنیادی کارہائے منصبی/ فنکشنز کا جائز حسب ذیل ہے:
(۱) ۲۰۱۶ ء کے دوران اہتمام کردہ امتحانات اور ٹیسٹ
مرکزی اعلیٰ ملازمتوں کے امتحانات مقابلہ (سی ایس ایس) ۲۰۱۵ء کی بنیاد پر، مختلف پیشہ ورانہ گروپوں اور ملازمتوں/سروسوں کوامیدواروں کا تعین کرنے کی کارروائی کی اور اسے حتمی شکل دی اور مرکزی اعلیٰ ملازمتوں کے امتحان مقابلہ ۲۰۱۶ء کے بارہ پیشہ ورانہ گروپوں /ملازمتوں /سروسوں کے لیے آخری تکمیل تربیت امتحان کا اہتمام کیا۔ یہ امتحان حتمی قابلیت اور باہمی سنیارٹی/تقدم تعین کرتا ہے۔ وزارتوں/ڈویژنوں/محکموں کی طلب کردہ بنیادی سکیل ۱۶ اور بالا کی اسامیوں پر انتخاب کے لیے پیشہ ورانہ سکریننگ (چھانٹی۔جانچ)  
ٹیسٹ/انٹرویو لیے گئے۔ اس کا خلاصہ حسب ذیل ہے:
(الف) مرکزی اعلیٰ ملازمتوں کا امتحان مقابلہ ۲۰۱۵ء، ۲۰۱۶ء: کمیشن نے ۲۴ ؍اپریل ۲۰۱۶ء کو امتحان مقابلہ ۲۰۱۵ء کے فائنل میرٹ کا اعلان کیا۔
امتحان مقابلہ ۱۶۔۲۰۱۵ء کے کلیدی نکات حسب ذیل ہیں:
امتحان مقابلہ ۲۰۱۵ء
امتحان مقابلہ ۲۰۱۶ء
درخواست گزاروں کی کل تعداد
کل امیدوار جنھوں نے امتحان دیا
تحریری امتحان میں اہل
حتمی طور پر اہل
دستیاب خالی اسامیاں
تعین کردہ امیدوار
مرد
عورت
پچھلی خالی اسامیاں
۲۰۱۵ء میں کمیشن نے نصاب سکیم (۱۹۸۱ء) برائے امتحان مقابلہ کی نظرثانی کی۔ یہ کارروائی اعلیٰ تعلیمی کمیشن اور سارے ملک کی یونیورسٹیوں کے پروفیسروں/ماہرین مضمون کے اشتراک سے کی گئی۔ 
نئے نصاب کی بنیاد پر کمیشن نے مرکزی اعلیٰ ملازمتوں کے امتحان مقابلہ ۲۰۱۶ء کا اہتمام کیا جو ۲۰۱۶ء کے دوران حاصل کردہ اہم سنگہائے میل میں سے ایک تھا ۔ 
نئی سکیم کے تحت کئی مضامین کے نمبرمربوط کیے گئے اور فہرست میں چھ نئے اختیاری مضامین کا اضافہ کیا گیا: طرز حکمرانی/گورننس اور سرکای پالیسی، جُرمیات/علم جرائم، مطالعات جنس، ماحولیاتی سائنس، بشریات/ علم البشر/ ٹاؤن منصوبہ بندی و شہری نظم و نسق۔ 
ان کے علاوہ غیر مسلموں کے لیے ’’بڑے مذہبوں کا تقابلی جائزہ‘’ متعارف کرایا گیا۔ 
اختیاری مضامین کی دوبارہ گروپ بندی کی گئی تاکہ فطری علوم/ نیچرل سائنسوں اور معاشرتی علوم/ سوشل سائنسوں، دونوں کے طلبہ کو اپنی قابلیت کا اظہار کرنے کے لیے یکساں مواقع فراہم کیے جاسکیں۔ 
مرکزی اعلیٰ ملازمتوں کے امتحان مقابلہ ۲۰۱۶ء کے نتیجہ کے مطابق، امتحان کے تحریری حصہ میں صرف ۲۰۲ امیدوار اہل ہوئے۔
کل ۲۰۷۱۷ خواہش مندوں نے درخواستیں دیں، لیکن صرف ۹۶۴۳ نے امتحان دیا جو ظاہر کرتا ہے کہ ان کی اکثریت امتحان دینے میں سنجیدہ نہیں تھی۔ 
ممتحنوں نے امیدواروں کی عمومی کارکردگی میں انحطاط کا بھی مشاہدہ کیا اور تعلیم کے گرتے ہوئے معیار پر تشویش کا اظہار کیا۔ 
ممتحنین کی جائزہ رپورٹوں نے بڑے پیمانے پرناکامی کی چند وجوہات کی نشان دہی کی: ناقص انداز بیان تجزیاتی مہارتوں اور تنقیدی انداز نظر کی کمی، مسائل سمجھنے میں نا قابلیت، 
مسئلے کو مزید گہری نظر سے دیکھنے کے لیے کمیشن نے ایک مشاورتی گروپ تشکیل دیا جس میں کمیشن کے ارکان کی بھی نمائندگی تھی۔
 اعلیٰ تعلیمی کمیشن، وزارت وفاقی تعلیم اور پیشہ ورانہ تربیت، دارالحکومت انتظام و ترقیات ڈویژن اور صوبائی تعلیمی محکمہ جات سے وسیع مشاورت کی گئی تاکہ وہ بہتری کے لیے اقدامات تجویز کریں۔ 
اپنے ابتدائی تحقیقی نتائج میں مشاورتی گروپ کو چنگ سنٹروں/ امیدواروں کی استعمال کردہ کتابوں/گیس پیپروں کا ناقد/معترض تھا۔مشاورتی گروب نے معیارتعلیم بہتر کرنے کی ضرورت پربھی زور دیا ۔
ارکان کمیشن نے اچھی شہرت یافتہ یونیورسٹیوں میں ترغیبی تقریریں/گفتگو بھی کی اور قومی سطح پر مقابلہ امتحان میں متعلقہ تعلیمی اداروں کی کارکردگی سے اصحاب علم و فضل کو مطلع رکھا۔ 
عوام اور خواہش مند امیدواروں کی عام معلومات کے لیے ممتحنین کی جائزہ رپورٹوں کا خلاصہ وفاقی پبلک سروس کمیشن کی ویب سائٹ پر موجود ہے۔
(ب) ٹیکنیکل اور پیشہ ورانہ غیر کاڈر اسامیوں کے لیے بھرتی: بنیادی سکیل۔۱۶ و بالا بشمول غیر کاڈر ملازمتوں کے لیے عام بھرتی کے طریقوں میں معیارکی بہتری لانے کے لیے اصلاحات کی گئیں ہیں۔ 
نصاب اور ٹیسٹ سکیموں کی نظرثانی کے ذریعے، مناسب امیدواروں کے انتخاب کو مزید بہتر بنایا گیا ہے۔ مقصد یہ تھا کہ زیادہ مقابلہ کی بنیاد پر انتخاب کیا جائے اور ایسے امیدواروں کا انتخاب کیا جائے جو ایسی مہارتوں کے حامل ہوں جو کام کی ادائیگی کے لیے ضروری ہوں۔
عمومی بھرتی ۲۰۱۶ء کے کلیدی نکات
¡تعداد خالی اسامیاں (بنیادی تنخواہ ۱۶ و بالا جن پر ۲۰۱۶ کے دوران کارروائی کی گئی)
کارروائی کردہ درخواستیں
انٹرویو کے لیے شیڈول کردہ امیدوار
ذاتی سماعت کے لیے شیڈول کردہ امیدوار
سفارش کردہ امیدوار برائے تقرر
خالی اسامیاں جو پُر نہ ہو سکیں
تعداد خالی اسامیاں جو زیر کارروائی ہوئی اور اگلے سال کے لیے ملتوی ہو گئیں
(ج) ۲۰۱۶ء کے دوران منعقدہ آخری امتحان کامیابی: متعلقہ خصوصی تربیت کی تکمیل کے بعد پیشہ ورانہ گروپوں اور ملازمتوں/سروسوں کے لیے کمیشن نے آخری امتحان کا میابی سے منعقد کیا۔ 
یہ امتحان اہم ہے کیونکہ یہ متعلقہ گروپوں اور ملازمتوں/سروسوں میں باہمی تقدم/سینیارٹی کا تعین کرتا ہے۔ 
مجموعی طو رپر ، ۲۹۸ پروبیشنروں نے امتحانات دیے اور صرف ۱۹۹  امتحان میں کامیاب ہوئے۔ 
اعلیٰ ترین فیصد کامیابی پولیس سروس پاکستان میں تھی اور ناکامی کا سب سے زیادہ تناسب زمینی/ان لینڈ ریونیو سروس اور پاکستان انتظامی سروس میں تھا۔ 
(۲) نا منظوری کے خلاف امیدواروں کی اپیلیں
وفاقی پبلک سروس کمیشن کا سیکشن ۷(۳) (الف) کمیشن کے کسی فیصلے کے خلاف عرض داشت اور نظرثانی عرضی /پٹیشن کا موقع فراہم کرتا ہے۔ 
زیر غور رپورٹ کی مدت کے دوران، کمیشن نے ۱۲۳۵  امید واروں کی ذاتی سماعت کی اور ہر معاملے کی بنیاد پر عرض داشتوں کا فیصلہ کیا۔ 
جن امیدواروں کی عرض داشتیں منظور کر لی گئیں، کو انٹرویو کے لیے طلب کیا گیا اور باقی عرض داشتوں کو خارج کر دیا گیا۔ 
عرض داشتوں کے خارج کرنے کے خلاف سیکشن ۷(۳)(ب) ۵۲ کے تحت متاثرہ امیدواروں نے نظرثانی عرضیاں پیش کیں۔ کمیشن نے ان کا جائزہ لینے کے بعد قواعد کے مطابق فیصلہ کیا۔
(۳) قواعد بھرتی پر مشورہ
وفاقی پبلک سروس کمیشن آڑدیننس ۱۹۷۷ء کے سیکشن ۷(۱)(ب) کے تحت قواعدبھرتی کی منظوری کے لیے سرکاری اداروں سے ۱۱۸ معاملات کمیشن کو موصول ہوئے۔ 
کمیشن نے ۳۵ معاملات منظور کیے جبکہ تین معاملات غیر موزوں سمجھے گئے اور ۸۰ معاملات پر متعلقہ سرکاری اداروں کی مشاورت کے ساتھ نقائص دور کرنے کے لیے کارروائی کی گئی۔
(۴) معاملات جن میں کمیشن کے مشورے پر عمل درآمد میں تاخیر کی گئی
 پانچ معاملات میں متعلقہ وزارت/ڈویژن /محکمہ کی طرف سے تقرر کی پیش کش میں تاخیر کی گئی۔
(۵)معاملات جن میں کمیشن کے مشورے کی پابندی نہیں کی گئی تمام وزارتوں/ڈویژنوں/محکموں کے لیے لازمی ہے کہ تمام سول اسامیوں پر دو سال سے زیادہ معاہداتی تقرر میں توسیع کے لیے کمیشن کی رضا مندی کے لیے درخواست کریں۔ 
رپورٹ زیر غیر کی مدت کے دوران، کمیشن میں معاہداتی تقرر میں توسیع کے چھ معاملات وصول ہوئے۔ 
چار معاملات میں، چھ ماہ کی مدت کے لیے توسیع دی گئی بشرطیکہ سول ملازمین (تقرر ، ترقی اور تبادلہ) کے قاعدہ (۱۰) و (۱۴) کے بموجب ، متعلقہ خالی اسامیوں کو باقاعدہ طریقے سے بھرنے کے لیے کمیشن کو طلب نامہ ارسال کیا جائے لیکن کمیشن کو مذکورہ اسامیوں کے لیے طلب نامہ پیش نہیں کیا گیا۔
۳۔سوم: کلیدی اقدامات
ماضی قریب میں کمیشن کے اضافہ شدہ کام کا بوجھ اٹھانے کے لیے کئی اقدامات کیے گئے۔ 
ان اقدامات نے کمیشن کے طریق کار کو تازہ ترین کرنے اور جلد انجام دینے میں ایک معاون کا کردار ادا کیا ہے۔ 
کمیشن کے اٹھائے گئے اقدامات کا جائزہ حسب ذیل ہے:
(الف) آن لائن رجسٹریشن (کمپیوٹر کے ذریعے اندراج) کا نظام(On Line Registartion System):کمیشن نے ۲۰۱۳ء اور ۲۰۱۴ء سے بالترتیب عمومی بھرتی اور مرکزی اعلیٰ ملازمتوں کے امتحان مقابلہ کے لیے بذریعہ کمپیوٹر درخواستوں کے اندراج/رجسٹریشن اور پیش کرنے کے مکمل نظام کا آغاز ہے۔ 
اس طرح بھرتی کے عمل کی تکمیل کی رفتار میں نمایاں اضافہ کیا ہے اور خواہش مند امیدواروں کو سہولت دی ہے۔
(ب) تسہیلی مرکز (Facilitation Centre):
وفاقی پبلک سروس کمیشن کے صدر مقام پر ایک تسہیلی مرکز قائم کیا گیا ہے جو ٹیلی فون، برقیاتی ڈاک/ای میل یا ذاتی ملاقات کے ذریعے معلومات/ معاونت حاصل کرنے والے خواہش مند امیدواروں کے لیے ایک ذریعۂ رابطہ ہے۔ 
سال ۲۰۱۶ء کے دوران امیدواروں سے ۴۲ ہزارسے زیادہ ٹیلی فون اور برقیاتی ڈاک/ای میل موصول ہوئے۔ ان کا مناسب طریقے سے جواب دیا گیا۔
(ج) برقیاتی ابلاغ (E-Communication):  
ڈاک میں تاخیر سے متعلق مسائل حل کرنے کے لیے،ایک برقیاتی ابلاغ کا نظام قائم کیا گیا ہے جس کی وجہ سے برقیاتی ڈاک/ ای میل اور مختصر پیغام سروس (ایس ایم ایس)کے ذریعے امیدواروں سے رابطہ کیا جاتا ہے اور انھیں ٹیسٹ/انٹرویو کے شیڈول /جدول کے بارے میں مطلع کیا جاتا ہے۔ 
ٹیسٹ/امتحان کے لیے تمام داخلہ سرٹیفکیٹوں/اسناد کو آن لائن/کمپیوٹر پر پیش کر دیا گیا ہے 
امیدواروں کی سہولت کے لیے امتحانات مقابلہ کی مارک شیٹ بھی آن لائن/کمپیوٹر پر امیدواروں کی سہولت کے لیے پیش کر دی گئی ہیں۔
(د) بہتر نفسیاتی تشخیص
کارپوریٹ سیکٹر کے ساتھ سرگرم کوششوں اور غور وفکر کے بعد، امتحانات مقابلہ کے لیے نفسیاتی ٹیسٹ کا عمل بہتر بنایا گیا ہے اور اس کا مقصد امیدواروں کے شخصی اوصاف ، علم /معلومات کی گہرائی، اعتماد کی سطح اور ابلاغی مہارتوں کو بہتر بنانا ہے۔ 
۲۰۱۶ء کی پہلی سہ ماہی میں،تحریری امتحان مقابلہ ۲۰۱۵ء کے باقی ۱۸۴ اہل امیدواروں کی نفسیاتی تشخیص کی گئی۔ 
تحریری امتحان مقابلہ ۲۰۱۶ء کے اہل امیدواروں کے لیے نفسیاتی تشخیص کا آغاز ۲ نومبر ۲۰۱۶ء سے کیا گیا اورسال کے اختتام تک کل ۲۰۲  امیدواروں میں سے ۱۳۸ امیدواروں کی تشخیص مکمل ہوئی۔
(ر) اضافۂ استعداد کے لیے طریق کار کی جدید خطوط پر استواری:
پڑتال کا ایسا نظام قائم کرنے کے لیے جو کام کی باقاعدہ انجام دہی میں مزاحمت /دشواری پیدا کرنے والی رکاوٹوں اور غیر ضروری دہرائی کا سراغ لگائے، وفاقی پبلک سروس کمیشن کے کام کے بہاؤ اور طریق کار کو زیادہ مؤثر اور بہتر بنانے کے لیے ایک جامع مشق کی گئی جس میں جدید ترین طریقے استعمال کیے گئے ۔ 
داخلی طور پر بنائے گئے سافٹ ویئر (اضافۂ استعداد کے لیے طریق کار کی جدید خطوط پر استواری)کے ذریعے مناسب ترین کارروائی،  دیکھ بھال اور نگرانی کے لیے، عمومی بھرتی اور مرکزی اعلیٰ ملازمتوں سے متعلق کمیشن کے کام کی مکمل استعداد کا تفصیلی خاکہ بنایاگیا۔

(س) آلات و اشیاء، لوازمات اور ٹیکنالوجی بہتر بنانا: 
امیدواروں اور عام لوگوں کی بہتر رہنمائی کے لیے زیادہ مفیدویب پورٹل کے علاوہ ، داخلی طو رپر استعمال کنندگان کی ضروریات پوری کرنے کے لیے، اس مدت کے دوران، وفاقی پبلک سروس کمیشن میں آلات و اشیاء/لوازمات، چھوٹے کل پرزوں، اوزار اور ٹیکنالوجیوں کو بہت زیادہ جدید بنایا گیا۔
۴۔ مشاہدات/نتائج تحقیق
معاشرتی رجحانات کا اظہار کرنے والی سرکاری انتظامیہ زیادہ پیچیدہ مسائل کے چیلنجوں، تیز رفتار تبدیلیوں اور تسلیم شدہ طریقوں میں خلل اندازی سے دست و گریباں ہو رہی ہے۔ 
وفاقی پبلک سروس کمیشن کی سینئر انتظامیہ ان چیلنجوں کا مقابلہ کرنے کے لیے تازہ ترتجدید اور اصلاح کرنے کی ضرورت کو خوشی سے قبول کرتی ہے۔ 
مندرجہ ذیل چند مشاہدات/نتائج تحقیق کو حکومت کی فوری توجہ کی ضرورت ہے۔
(الف) سول ملازمت/سروس میں خواتین کی شرکت:  
مرکزی اعلیٰ ملازمتوں کے امتحان مقابلہ ۲۰۱۵ء میں مختلف ملازمتوں (سروسوں)/گروپوں کے آخری/حتمی تعین کردہ کل ۲۳۸ امیدواروں میں سے ۱۰۶ خواتین تھیں۔ 
اعداد و شمار ظاہر کرتے ہیں کہ عورتوں کے لیے محفوظ شدہ کوٹا کے علاوہ کھلی اہلیتی نشستوں پر خواتین مرد امیدواروں کا مقابلہ کرنے کے لیے مکمل طور پر با صلاحیت ہیں۔ 
سول ملازمت میں عورتوں کی شرکت کو بڑے دھارے میں لانے کے لیے حکومت کی مثیت کارروائیاں مؤثر ثابت ہوئی ہیں۔
(ب) مرکزی اعلیٰ ملازمتوں کی خالی اسامیاں جو پُر ہونے سے رہ گئیں:  
خالی اسامیوں کی ایک بڑی تعداد پُر ہونے سے رہ گئی کیونکہ متعلقہ کوٹا سے امیدوار امتحان مقابلہ میں کامیاب نہیں ہو سکے۔ 
امتحان مقابلہ ۲۰۱۵ء میں ۹۵ خالی اسامیاں پُر ہونے سے رہ گئیں۔ 
غیر پُرشدہ اکثر خالی اسامیوں کا تعلق اقلیتوں سے تھا۔ 
مزید یہ کہ چھوٹے صوبوں کے خواتین کوٹا سے خالی اسامیوں کی اہم تعداد پُرہونے سے رہ گئی۔
(ج) تکنیکی اسامیوں پر سند یافتہ پیشہ ور ماہرین کی عدم دستیابی:	
۲۰۱۶ء کے دوران بنیادی تنخواہ ۱۶۔۲۰ کی ۳۹۶ ۔اسامیوں پر امیدواروں کی نامزدگی نہیں ہو سکی کیونکہ متعلقہ کوٹا سے مختلف خصوصی میدانوں میں سند یافتہ پیشہ ور ماہرین دستیاب نہیں تھے۔ 
متعلقہ شعبہ میں سند یافتہ نوجوانوں کی عدم دستیابی بھی بظاہر وجہ ہو سکتی ہے۔ یا ان کے لیے اسامیاں پُرکشش نہ ہوں۔ 
بعض اوقات اشتہار کردہ اسامیوں پر ناکافی/توقع سے کم جواب آنا خاص طور جب قابلیت/تجربہ اور اسامی کی دوسری ضروریات کو ملحوظ رکھتے ہوئے تنخواہ سکیل ناکافی تھے۔
(د) تعلیم کا گرتا ہوا معیار:ممتحنین اور کمیشن کے زبانی امتحانی بورڈ نے تمام سطحوں پر تعلیم کے گرتے ہوئے معیار پر تشویش کا اظہار کیا۔ 
ممتحنین کی جائزہ رپورٹوں برائے امتحانات مقابلہ ۲۰۱۵ء اور ۲۰۱۶ء میں مشاہدہ کیا گیاکہ امتحانات مقابلہ میں امیدواروں کی مایوس کن کارکردگی کی چند بنیادی وجوہات یہ ہیں:
معلومات عامہ کی نچلی سطح، ناکافی تحریری انداز بیان، گرامر کی غلطیاں اور تجزیاتی انداز نظر کی کمی۔ 
جائزہ کنندگان نے بھی زور دیا کہ رہنما کتب (گائیڈ بکس)/گیس پیپرز/کوچنگ سنٹرز پر بڑھتا ہوا اعتماد مرکزی اعلیٰ ملازمتوں کے امتحان مقابلہ کے مطلوبہ معیار پورا کرنے کے لیے امیدواروں کو تیار نہیں کرتا۔
(ر) مقدمہ بازی ……معاملات بھرتی کی تکمیل میں تاخیر کی وجہ:	
غیر متعلق قابلیت/تجربہ کہ وجہ سے امیدواروں کے استرداد کے خلاف امیدواروں کی طرف سے مقدمہ بازی ، معاملات بھرتی، خاص طور پر عمومی بھرتی تیز رفتاری سے نمٹانے کی بڑی رکاوٹوں میں سے ایک رکاوٹ ہے۔ 
سابقہ برسوں کے ۴۸۴ مقدموں کے علاوہ ۲۰۱۶ء میں مختلف عدالتوں میں مسترد امیدواروں کی طرف سے ۲۱۵ تازہ مقدمات داخل کیے گئے۔ 
اس سال معزز عدالتوں میں۱۶۲ مقدموں کے علاوہ مجموعی طور پر ۲۰۱۶ء کے سال کے اختتام پر مختلف عدالتوں میں ۵۳۷ مقدمات زیر کارروائی ہیں۔
(۵) سفارشات
(الف) تعلیم اور اعلیٰ تعلّم کا معیار بہتر بنانا:	
ممتحنین اور کمیشن کے زبانی امتحانی بورڈ کی سوچی سمجھی رائے تھی کہ ملک میں اعلیٰ تعلیمی نظام کی جامع نظرثانی کے لیے پالیسی سازوں کی فوری توجہ اور ارتکاز کی ضرورت ہے تاکہ اس نظام کے نقائص اور غیر ضروری امور کا تعین کیا جا سکے۔ 
تعلیم کی تمام سطحوں، خاص طور پر ثانوی سکول کی سطح پر، نصاب کی مجموعی نظرثانی اور طلبہ کی اہلیتوں کی عام طور پر اور زبانوں (یعنی انگریزی یا اردو بطور ذریعہ ابلاغ) میں اہلیت کی خاص طور پر پُرزور سفارش کی جاتی ہے۔
(ب) مرکزی اعلیٰ ملازمتوں کا امتحان مقابلہ، سکریننگ ٹیسٹ:
اعداد وشمار اور ممتحنوں کی جائزہ رپورٹوں کی بنیاد پر، کمیشن تحریری امتحان مقابلہ سے پہلے فلٹر/سکریننگ ٹیسٹ متعارف کرانے کی ضرورت کو دُہراتاہے۔ 
اس اقدام سے امتحان مقابلہ کے امیدواروں کا معیار بہتر ہونے،کاغذی جائزہ میں واقفیت کو یقینی بنانے، پوری کارروائی کو تیز رفتاری سے کرنے، امتحان مقابلہ کی کارروائی کا وقت کم کرنے اور حقیقی مالیتی بجٹ کا امکان ہے۔ 
انڈیا ،بنگلہ دیش اور سری لنکا، ان سارک ملکوں میں شامل ہیں جہاں اصل امتحان سے پہلے /چھانٹی سکریننگ ٹیسٹ منعقد ہو رہے ہیں۔ 
کمیشن کی تجویز پر حکومت کی منظوری کا انتظار ہے۔
(ج) سول ملازمت/سروس کی حوصلہ افزائی:
کمیشن کی رائے میں پاکستان کو ایک ایسی سول سروس کی ضرورت ہے جو اعلیٰ قابلیت کے افراد پر مشتمل ہو، جو ملک کے لیے اپنی بہترین صلاحیتیں استعمال کرنے کے لیے علم، ترغیبی صلاحیت، مشکل حالات میں ابھرنے کی صلاحیت اور یقین کامل رکھتے ہوں۔ 
پاکستان کی مسلسل ترقی اور خوش حالی کے لیے، اشد ضروری ہے کہ سول سروس مستقبل کی نسلوں کے لیے ذریعہ ٔ معاش کی ایک پُرکشش ترجیح رہے۔ تاہم یہ خیال کیا جاتا ہے کہ ناکافی معاوضہ پیکیج اور دور ملازمت /کیریئر کی آہستہ عمودی ترقی کی وجہ سے باصلاحیت نوجوان سول سروس کی طرف مائل نہیں ہے اور نجی شعبہ میں کیریئر/ذریعہ معاش اختیار کرنے کو ترجیح دیتاہے۔ 
اس لیے حکومت نوجوانوں کو راغب کرنے کے لیے سول سروس /ملازمت کی حوصلہ افزائی کرے۔
(د) نئی قابلیتیں/مضامین شامل کرنے کے لیے قواعد بھرتی کی صف بندی:  
کفیل وزارتوں/محکموں کی طرف سے مختلف اسامیوں کے لیے جس طرح قابلیتوں کو بیان کیا گیا ہے، کمیشن نے کئی نقائص کا مشاہدہ کیا ہے۔
تفصیل کار (Job description)اور ضروریات کار (Job requirements) میں غیر مناسب جوڑنے مختلف میدانوں یا نئے متعارف شدہ مضامین سے آنے والے افراد کے انتخاب میں اکثر رکاوٹ ڈالی ہے۔ 

متعلقہ وزارت/ڈویژن/محکمہ کی طرف سے تازہ ترین مضامین/قابلیتیں شامل کر کے سول اسامیوں کے قواعد بھرتی کی دوبارہ ہم آہنگی کرنے کی ضرورت ہے۔
(ر) کمیشن کے افرادی و مالیاتی وسائل کو تقویت دینا:  
وقت کے ساتھ وفاقی پبلک سروس کمیشن کے کام کے بوجھ/ورک لوڈ میں تیز رفتاری سے اضافہ ہو گیا ہے لیکن انسانی اور مالیاتی وسائل میں متناسب اضافہ نہیں ہوا ہے۔ 
کمیشن کی رائے میں معاملات بھرتی پر فوری کارروائی کرنے اور ان کی تکمیل کرنے اور مستعدی کے اعلیٰ معیار کو برقرار رکھنے کے لیے وفاقی پبلک سروس کمیشن کے انسانی وسائل اور بجٹ فراہمی میں مناسب اضافہ کرنے کی ضرورت ہے۔
اس ادارے کی مسلسل حمایت/ پشت پناہی پر کمیشن قابل احترام صدر، اسلامی جمہوریہ پاکستان اور حکومت کا اظہار تشکر /ممنویت کرتاہے۔
(نوید اکر م چیمہ)
قابل عزت و احترام جناب ممنو ن حسین،
صدر
اسلامی جمہوریہ پاکستان
باب نمبر۱۷
نمائش
’’نیشنل بک فاؤنڈیشن مری کتاب میلہ‘‘
(پروفیسر ڈاکٹر انعام الحق جاوید، منیجنگ ڈائریکٹر، نیشنل بک فاؤنڈیشن کی طرف سے بریگیڈیئر(ر) مجاہد عالم، پرنسپل، لارنس کالج ، گھوڑا گلی، مری کو خط مورخہ ۲۸ جون ۲۰۱۸ء )
(نمائش: بروشر برائے دیباچہ ارسال کرنے کے لیے خط)
نمائش
عمومی معنی میں نمائش سے مراد ہے منتخب اشیاء دکھانے ، لوگوں کے سامنے پیش کرنے کی ایک منظم/باقاعدہ پیش کش۔ 
نمائش، عام طور پر، ایک ثقافتی یا تعلیمی مقام پر منعقد کی جاتی  ہے، مثلاً عجائب گھر، آرٹ گیلری، پارک، لائبریری، نمائش ہال یا عالمی میلہ۔ نمائش میں پیش کردہ اشیاء مختلف قسم کی ہو سکتی ہیں:
بڑے عجائب گھروں اور چھوٹی گیلریوں میں انسانی تخلیقی ہنر کی نمائش؛
توضیحی نمائشیں؛	
طبعی تاریخ عجائب گھر اور تاریخ عجائب گھر؛
کتابوں، سکّوں اور ٹکٹوں کی نمائش؛
تجارتی اور صنعتی اشیاء، اہل حرفہ کی مہارت و ہنر مندی کی اشیاء؛
۲۔ نمائش کا انتظام عارضی طور پر کیا جاتا ہے ۔ 
اس کا افتتاح ایک خاص تاریخ کو ہوتا ہے اور پھر ایک مقررہ تاریخ کو اس کا اختتام ہو جاتا ہے۔ 
بہت سی نمائشیں صرف ایک مقام پر منعقد ہوتی ہیں لیکن چند نمائشوں کا انعقاد کئی مقامات پر ہوتا ہے۔ 
انھیں سفری نمائشیں کہتے ہیں۔ 
بعض نمائشیں آن لائن بھی منعقد کی جاتی ہیں۔
۳۔ نمائش کا تصوربڑا وسیع اور تغیر پذیر ہے۔ 
نمائشوں کا سلسلہ ایک بہت بڑی تقریب(توضیحی عالمی میلہ/نمائش) سے لے کر ایک فنکار کے فن پاروں تک اور کسی فن کار کے صرف ایک فن پارے یا کسی تخلیق کار کے ہنرمندی اور مہارت کے ایک نمونے تک محدود ہو سکتا ہے۔
۴۔ نمائش کا اہتمام کرنے کے لیے بعض اوقات محافظ نوادرات کی ضرورت پڑتی ہے جو نمائش کے لیے اشیاء کا انتخاب کرتا ہے۔ 
لکھاریوں اور ایڈیٹروں کی ضرورت ہوتی ہے تاکہ وہ نمائش کے لیے تحریری مواد (بروشر، کتابیں، کیٹیلاگ/لیبل وغیرہ) میں مدد کریں۔ 
ماہر فن تعمیر /آرکیٹیکٹ، ڈیزائنر، گرافک، ڈیزائینر اور دوسرے ڈیزائینروں کا تعاون حاصل کیا جاتا ہے تاکہ وہ نمائش کے لیے دستیاب جگہ کا مناسب استعمال کرتے ہوئے اشیائے نمائش کو خاص ترتیب دے سکیں؛ تحریری مواد کو قابل قبول صورت دیں اور لوگوں میں دلچسپی پیدا کریں۔
۵۔ نمائش کا انتظام اور انعقاد کرنے کے لیے مؤثر منصوبہ بندی، نظم و نسق اور ذرائع نقل و حمل کا بھی انتظام کرنا ہوتا ہے۔
آرٹ/فن/تخلیقی ہنر کی نمائش
(۱) تخلیقی ہنر کی نمائش میں انسانی ہنر اور صناعی کے نمونے ترتیب سے رکھے جاتے ہیں۔ 
ان نمونوں میں انسانی ہنر اور صناعی کی بے شمار صورتیں شامل ہیں: رنگوں سے بنائی ہوئی تصاویر/پینٹنگ،خاکہ کشی/ڈرائنگ، دستکاریاں، سنگ تراشی، ویڈیو تنصیبات، آواز کی تنصیبات/مشینیں، ڈرامے اور محفل موسیقی وغیرہ۔
(۲) ساری نمائش ایک فن کار، فن کاروں کے ایک گروپ، ایک صنف ، ایک موضوع، فن پاروں کا ایک مجموعہ، محافظ نوادرات کی ترتیب شدہ اشیاء، کسی جیوری کی منتخب کردہ اشیاء یا کسی بھی آرٹ/فن کے نمونوں پر مشتمل ہو سکتی ہے۔
(۳) فنون لطیفہ کی نمائشوں میں فن کے نمونوں کو وسیع جگہ پر، روشنی کے ساتھ، مناسب ترتیب کے ذریعے پیش کیا جاتا ہے۔
(۴) لیبل یا آواز کے ذریعے (جو آرٹ/فن کے اس نمونہ کے لیے رکاوٹ نہ ہو) فن پارے کے بارے میں معلومات فراہم کی جاتی ہیں۔
توضیحی نمائش
(۱) ایسی نمائشیں جن میں پیش کردہ اشیاء کی وضاحت اور تشریح کرنے کے لیے زیادہ معلومات کی ضرورت ہو۔ 
مثلاً سائنسی اور تاریخی موضوعات پر جن میں متن، تصویری مناظر، چارٹ، نقشہ جات وغیرہ کی مدد سے اشیاء کے پس منظر اور تصورات کی ضروری وضاحت فراہم کی جاتی ہے۔ 
توضیحی نمائش میں فنون لطیفہ کی نمائش کے مقابلے میں زیادہ معلومات فراہم کرنے اور زیادہ گرافوں/ترسیموں کی ضرورت ہوتی ہے۔
(۲) انٹرگرافکس بہت زیادہ موضوعات کا احاطہ کرتی ہے مثلاً آرکیالوجی/آثاریات مطبوعہ منتخب مجموعہ (شاعری، تصاویر وغیرہ) تاریخ، سائنس ، تاریخ اور فطری تاریخ۔
تجارتی نمائش
تجارتی نمائش ، ٹریڈ نمائش یا ٹریڈ میلہ یا ٹریڈ توضیحی نمائش (exposition)۔ کسی مخصوص صنعت سے متعلق کمپنیاں یہ نمائش منعقد کرتی ہیں تاکہ وہ اپنی تازہ ترین مصنوعات اور خدمات کا مظاہرہ کر سکیں؛ اس صنعت سے وابستہ دوسری کمپنیوں کے چلانے والوں سے ملاقات کر سکیں اور ان کی سرگرمیوں کا مطالعہ کر سکیں اور مارکیٹ کے موجودہ رجحانات اور مواقع کا جائزہ لے سکیں۔ 
ایسے میلوں/نمائشوں میں صرف چند میلوں/ نمائشوں ہی میں عام لوگوں کو داخلے کی اجازت ہوتی ہے۔ 
ٹریڈ میلہ/نمائش میں صرف کمپنیوں کے نمائندے اور صحافی ہی جاتے ہیں۔ 
اس طرح ٹریڈ میلہ/نمائش کی دو اقسام ہیں: صرف عوام کے لیے یا صرف ٹریڈ سے وابستہ لوگوں کے لیے۔ 
کچھ نمائشیں چند دن عوام کے لیے اور چند دن ٹریڈروں کے لیے مخصوص ہوتی ہیں۔
اعدادی نمائش۔آن لائن نمائش
ذرائع مواصلات میں تبدیلیوں اور انٹرنیٹ کے استعمال میں اضافہ کی وجہ سے آن لائن/اعدادی نمائش کا آغاز ہوا۔ اس نمائش میں اشیاء کو آن لائن دیکھ سکتے ہیں۔ 
عجائب گھروں، آرٹ گیلریوں اور دوسرے ثقافتی مقامات اور تعلیمی آلات کو ویڈیو کے ذریعے دیکھ سکتے ہیں۔ 
عجائب گھروں اور آرکائیوز/محافظ خانوں میں اطلاعاتی ٹیکنالوجی کے استعمال سے ثقافتی اداروں میں باہمی عمل اور ترسیل کے کثیر ابلاغ/ ملٹی میڈیا سرگرمیوں کے مواقع پیدا ہوئے ہیں۔
(پروفیسر ڈاکٹر انعام الحق جاوید، منیجنگ ڈائریکٹر، نیشنل بک فاؤنڈیشن کی طرف سے بریگیڈیئر(ر) مجاہد عالم، پرنسپل، لارنس کالج ، گھوڑا گلی، مری کو نیم سرکاری خط مورخہ ۲۸ جون ۲۰۱۸ء )
قومی کتاب فاؤنڈیشن
قومی تاریخ و ادبی ورٹہ ڈویژن
وزارت اطلاعات، نشریات و قومی ورثہ
حکومت پاکستان


نمبر: ایچ ایس ای۔۵۴  اسلام آباد، ۲۸؍جون ۲۰۱۸ء
موضوع:  تین روزہ ’’قومی کتاب فاؤنڈیشن مری کتاب میلہ‘‘ ۱۳ تا ۱۵ جولائی ۲۰۱۸ء (جمعہ تااتوار)، لارنس کالج، گھوڑا گلی، مری
محترمی مجاہد عالم،
ہماری ٹیلی فون گفتگو کے مطابق، قومی کتاب فاؤنڈیشن نے ۱۳ تا ۱۵ جولائی ۲۰۱۸ء لارنس کالج ، گھوڑا گلی، مری میں ۳ دن کے ’’کتاب میلہ‘‘ کا منصوبہ بنایا ہے۔
 ۱۳جولائی ۲۰۱۸ء کو تین بجے سہ پہر جناب سید علی ظفر، وزیر برائے اطلاعات، نشریات، قومی تاریخ و ادبی ورثہ ’’کتاب میلہ‘‘ کا افتتاح کریں گے۔ 
انتہائی توقع ہے کہ دوست ملکوں کے تین یا چار سفیر اپنی تشریف آوری سے ہمیں عزت بخشیں گے۔
۲۔ یہ ایک بڑا پروگرام ہو گا، جس میں ناشروں/پبلشروں، کتاب فروشوں کے ۳۰ سے زیادہ کتاب سٹال ، ممتاز سکالروں/ لکھاریوں کے مطالعہ ٔ کتب سیشن، کتاب رونمائی کی تعارفی تقریبات، لکی بک ڈرا، معلومات عامہ کا مقابلہ ، بچوں اور طلبہ کے کہانی لکھنے کے سیشن ، مشاعرہ وغیرہ شامل ہوں گے۔ 
اس پروگرام میں مری، مظفر آباد اور گردو نواح کے علاقوں بشمول راولپنڈی، اسلام آباد، قومی کتاب فاؤنڈیشن کے نمائندے، لکھاری ، عام لوگ، طلبہ ، مصنفین اور عمائدین شرکت کریں گے۔
۳۔ یہ پروگرام مطالعۂ کتب کا کلچر فروغ دینے پر توجہ دے گا۔ جس کی وجہ سے معاشرے میں امن، ہم آہنگی اور علم کو فروغ دینے میں مدد ملے گی۔
۴۔ لارنس کالج گھوڑا گلی کی مشاورت سے قومی کتاب فاؤنڈیشن اپنے اخراجات پر تمام پروگراموں کا انتظام کرے گا اور لارنس کالج کے تعاون/ ہم کاری کو بینروں، سٹیمر کارڈ اور تشہیری مواد وغیرہ کے ذریعے اعتراف کیا جائے گا۔ 
تاہم درخواست ہے کہ براہ کرم لارنس کالج، ناشران کتب/پبلشروں اور کتب فروشوں کے بک سٹالوں کے لیے میزیں فراہم کرے۔
۵۔ آپ سے درخواست ہے کہ اپنی جانب سے ایک فوکل پرسن نامزد کریں؛ جبکہ قومی کتاب قاؤنڈیشن کی طرف سے مندرجہ ذیل اشخاص رابطے میں رہیں گے: 
(۱) بیگم افشاں ساجد، ڈائریکٹر (انتظامیہ)
فون---------سیل---------------------
(۲) جناب محمد رفیق ناز، اسسٹنٹ ڈائریکٹر (انتظامیہ)
فون---------سیل---------------------
۶۔ ملک میں کتاب کلچر کے فروغ کے عظیم مقصد کے لیے قومی کتاب فاؤنڈیشن آپ کے تعاون اور ہم کاری کے لیے انتہائی زیر احسان  ہو گا۔
آداب کے ساتھ،
آپ کا مخلص،
(پروفیسر ڈاکٹر انعام الحق جاوید)
منیجنگ ڈائریکٹر
فون---------------------
بریگیڈیئر(ر) مجاہد عالم
پرنسپل،
لارنس کالج، گھوڑا گلی، مری
(نمائش: بروشر برائے دیباچہ ارسال کرنے کے لیے نیم سرکاری خط)
حکومت پاکستان
عہدہ------------------							---------
ڈویژن
ٹیلی فون------------------
نمبر----------------------					     
اسلام آباد، تاریخ---------------------
محترم جناب---------------------، 
براہ کرم آپ کے خط مورخہ-----------------، بنام-------------------کی طرف رجوع کریں۔ 
۲۔ نمائش کے سلسلے میں طبع ہونے والے بروشر کے لیے، میں ----اعلیٰ اہل کار کا عہدہ-----کا دیباچہ اس کے ساتھ ارسال کرتا ہوں۔
۳۔ کامیاب تقریب کے لیے ہماری نیک تمنائیں۔
احترام کے ساتھ،
آپ کا مخلص،
(-----نام-------)
----عہدہ------
جناب-----------------
-------عہدہ-------
-----نام ادارہ------
------نام شہر--------
باب نمبر۱۸
وفاقی ٹیکس محتسب
شہریوں کی ازالۂ شکایات کے لیے محتسبوں کی ایک عمارت میں کارروائی)
(جناب عبدالرٔوف چوہدری وفاقی ٹیکس محتسب کی طرف سے جناب ایم سلمان فاروقی وفاقی محتسب کو خط ،مئی ۲۰۱۵ء)
(وفاقی ٹیکس محتسب کی طرف سے صدر اسلامی جمہوریہ پاکستان کو خط ،اپریل ۲۰۱۷ء)
وفاقی ٹیکس محتسب
(۱) حکومت پاکستان نے وفاقی ٹیکس محتسب کا دفتر ایک آرڈیننس کے ذریعے ۲۰۰۰ء میں قائم کیا اور ۲۰۱۳ء میں اداراتی اصلاحات ایکٹ منظور کیا گیا۔
(۲) وفاقی ٹیکس محتسب کسی متاثرہ شخص کی شکایت وصول ہونے پر؛ یا صدر، سینیٹ یا قومی اسمبلی کی طرف سے کوئی ریفرنس وصول ہونے پر؛ یا سپریم کورٹ/ ہائی کورٹ کی طرف سے دوران سماعت کسی تحریک پر یا خود اپنی تحریک پر، ریونیو/محاصل ڈویژن یا کسی ٹیکس ملازم کے خلاف بدعنوانی کے الزام پر تحقیقات کر سکتا ہے۔
(۳) وفاقی ٹیکس محتسب کے پاس مندرجہ ذیل معاملات کے بارے میں تحقیقات کرنے کا دائرہ سماعت نہیں ہے۔
(الف) شکایت، ریفرنس یا تحریک کی وصولی کی تاریخ کو یہ معاملہ کسی مجاز دائرہ سماعت کی عدالت یا ٹریبونل یا بورڈ یا اتھارٹی/ حاکم مجاز کے زیر سماعت ہو۔
(ب) مندرجہ ذیل امور سے تعلق ہو جن کی تشخیص، تعین، درجہ بندی، متعلقہ قانون کے تحت اپیل، ریویو یا نظرثانی کی قانونی تلافی دستیاب ہے:
آمدنی یا دولت کی تشخیص سے متعلق؛
ٹیکس یا ڈیوٹی/محصول کی ذمہ داری کا تعین؛
اشیاء کی درجہ بندی یا تشخیص مالیت؛
ایسی تشخیص سے متعلق قوانین ، قواعد اور ضوابط؛
(۴) اوپر (۲) میں بیان کردہ کسی بھی امر کے باوجود وفاقی ٹیکس محتسب کسی بھی ٹیکس ملازم کی پیش کردہ یا اس کی طرف سے پیش کردہ کوئی بھی شکایت برائے تحقیقات قبول نہیں کرے گا جس کا تعلق محاصل/ریونیو ڈویژن میں اس کی ملازمت کے سلسلے میں ذاتی شکایت کے بارے میں ہو۔
(۵) وفاقی ٹیکس محتسب آرڈیننس ۲۰۰۰ء کے مقاصد کے حصول کے لیے اور خاص طور پر بدعنوانی اور نا انصافی کی کارروائیوں کی وجوہات معلوم کرنے کے لیے ، وفاقی ٹیکس محتسب مطالعات اور تحقیق کا انتظام کر سکتا ہے اور ان کے خاتمہ کے لیے مناسب سفارشات پیش کر سکتا ہے۔
(۶) وفاقی ٹیکس محتسب ، جب ضرورت محسوس کرے، علاقائی دفاتر قائم کر سکتا ہے۔
(۷) کسی قابل اعتراض حکم یا فیصلہ کے خلاف عارضی حکم امتناعی جاری کر سکتا ہے جس کی مدت ساٹھ یوم سے زیادہ نہیں ہو گی۔
(۸) اپنی سفارشات ، احکامات اور فیصلوں پر عمل درآمد کروا سکتا ہے۔
(۹) توہین عدالت آرڈیننس ۲۰۰۳(۲۰۰۳/۵) کے مطابق محتسب کو توہین عدالت پر سزا دینے کا اختیار ہو گا۔
ریویو/نظرثانی
محتسب کو ہر طرح کے نتائج تحقیق ، سفارشات، حکم یا فیصلے پر نظرثانی کا اختیار ہو گا۔ نظرثانی کی درخواست متاثرہ فریق تیس یوم کے اندر پیش کر سکتا ہے۔
محتسب ۴۵ یوم کے اندر نظرثانی کی درخواست پر فیصلہ سنائے گا۔ محتسب درخواست پر نظرثانی کرتے ہوئے کسی بھی قسم کی سفارشات ، حکم یا فیصلے کو تبدیل، اس میں رد و بدل ، ترمیم یا اس کو منسوخ کر سکتا ہے۔
عرض داشتیں
محتسب کے فیصلے، حکم یا نتائج تحقیق یا سفارشات سے متاثر کوئی بھی شخص یا فریق صدر مملکت کو تیس یوم کے اندر براہ راست اپنی یادداشت  پیش کر سکتا ہے۔ 
اس عرض داشت پر قابل اعتراض حکم، فیصلہ ، نتائج تحقیق یا سفارشات پر عمل درآمد ساٹھ یوم تک معطل رکھا جا سکے گا۔
عرض داشت کی چھان بین صدر مملکت کے دفتر میں ہو گی۔ یہ چھان بین ایسا شخص کرے گا جو سپریم کورٹ کا جج بننے کا اہل ہو یا اس کا جج رہ چکا ہو یا وفاقی محتسب یا وفاقی ٹیکس محتسب رہ چکا ہو۔
عرض داشت کا فیصلہ نوے(۹۰) یوم کے اندر سنایا جائے گا ۔
بذات خود سماعت کا اختیار
صدر مملکت یا وفاقی محتسب کے لیے لازمی نہیں ہو گا کہ فریقین کے مقدمہ کی بذات خود سماعت کریں۔ 
اس امر کا فیصلہ دستیاب ریکارڈ اور ایجنسی کی دائر کردہ تحریری آراء کی میعاد پر کیا جا سکتا ہے۔ 
نقول کی فراہمی
محتسب نتائج تحقیق اور سفارشات کی نقول فیصلے کے تیس (۳۰) یوم کے اندر فریقین کو مفت فراہم کرے گا۔
دائرہ اختیار پر قدغن
کسی عدالت یا حاکم کو یہ اختیار نہیں ہو گا کہ وہ اس معاملے میں سماعت کر سکے جو محتسب کے دائرہ اختیار میں آتا ہو۔ 
نہ کوئی عدالت یا حاکم کسی ایسے معاملے کی سماعت کر سکے گا جو محتسب کے پاس زیر تصفیہ ہو یا جس پر محتسب نے فیصلہ سنا دیا ہو۔

(جناب عبدالرٔوف چوہدری وفاقی ٹیکس محتسب کی طرف سے جناب ایم سلمان فاروقی وفاقی محتسب کو نیم سرکاری خط )
عبدالرؤف چوہدری
وفاقی ٹیکس محتسب پاکستان
نمبر/۱ایف ٹی او/۲۰۱۳ اسلام آباد،  مورخہ: ۲۵ مئی ۲۰۱۵ء
موضوع: سالانہ رپورٹ ۲۰۱۴ء
محترم سلمان فاروقی صاحب،
السلام علیکم،
سالانہ رپورٹ۔۲۰۱۴ کا ایک نسخہ مجھے ارسال کرنے پر میں آپ کا شکریہ ادا کرتا ہوں۔
۲۔ اوسطاً ۱۵۴۷۸ شکایات نمٹانے کے مقابلہ میں ۲۰۱۴ء کے دوران ۷۷۳۱۱ شکایات کی غیر معمولی تعداد نمٹا کر زیر التوا معاملات کی جمع شدہ بڑی تعداد کا تصفیہ کیا۔ اس کامیابی پر میں آپ کو مبارک باد دیتا ہوں۔ ۶۰یوم یا کم میں نئی شکایات پر کارروائی کرنا اور ان پر آخری فیصلہ کرنا اور نظرثانی عرضداشتوں پر ۴۵ یوم یا کم میں فیصلہ کرنا بھی قابل تعریف ہے۔ 
آپ کی اہل قیادت کے تحت یہ قابل رشک کامیابیاں پاکستان محتسب فورم کے تمام وفاقی اور صوبائی ارکان کی حوصلہ افزائی کرے گا کہ وہ اس کی پیروی کریں اور ایسے شہریوں کو جو واقعتاًسرکاری اہل کاروں کی بدعنوانی سے شاکی /نالاں ہیں، کو فوری اور ارزاں انصاف کی فراہمی کے ذریعے اچھی طرز حکمرانی کا ہمارا مشترکہ مقصد حاصل کر سکیں۔
۳۔ میں آپ کی اس پہل کاری کا بھی اعتراف کرتا ہوں کہ انصاف کی فراہمی کے لیے آپ نے علاقائی دفاتر کے نظام کو توسیع دی تاکہ یہ انصاف محروم شہریوں کے دروازے پر دیا جا سکے چونکہ پاکستان محتسب فور م کی سرپرستی کے تحت تمام محتسب اس مقصد کے حصول میں شریک ہیں، 
میں تجویز کرتا ہوں کہ ایک ہی شہر میں علیحدہ عمارتوں میں علاقائی دفاتر قائم کرنے کی بجائے ہم ایک ہی عمارت میں علاقائی دفاتر قائم کر کے محتسب صاحبان کی ’’ایک عمارتی کارروائی‘‘ کی ابتدا کریں۔ جیسا کہ ’’محتسب کے عہدے کا چیلنج‘‘ پر اپنے تجربات میں شریک کرتے ہوئے، محتسب فورم پاکستان کی طرف سے ستمبر ۲۰۱۳ء میں اسلام آباد میں منعقدہ ورکشاپ کے شرکاء نے بھی سفارش کی تھی ۔ 
اس ورکشاپ میں محتسب فورم پاکستان کے ارکان کی حیثیت سے محتسب کے تمام دفاتر کی نمائندگی کرتے ہوئے شرکاء نے متفقہ طور پر تجاویز (ملفوفہ) منظور کی تھیں۔ ان میں مندرجہ ذیل تجویز بھی شامل ہے:
’’۲۱(۵) اس امکان کا تفصیلی جائزہ لیا جائے کہ علاقائی دفاتر میں محتسب کے تمام دفاتر ایک عمارت میں واقع ہوں تاکہ شہریوں کی ازالہ شکایات کے لیے ’’محتسب کی ایک عمارتی کارروائی‘‘ اختیار کی جائے۔
۴۔ اگر آپ مہربانی فرما کر اتفاق کریں تو محتسب فورم پاکستان کے اگلے اجلاس میں اس تجویز کے نفاذ پر غور کیا جا سکتا ہے۔ اس تجویز پر عمل درآمد کرنے کے لیے باضابطہ طریق کار کی تفصیلات طے کرنے کے لیے یہ اجلاس جلد ہی منعقد ہو گا، جو علاقائی سطح پر ایک عمارت میں تمام  محتسبوں کی طرف سے شاکی/ستم رسیدہ شہریوں کی خدمت انجام دینے میں بہت مؤثر ہو گا۔
 آئیے ہم ایک عمارتی کارروائی کے ذریعے ، باہمی تعاون کی بنیاد پر خدمت کی انجام دہی کی ایک اچھی مثال قائم کریں جو مظلوم/رنجیدہ شہریوں کے لیے مفید ہو گی اور ہم سب کے لیے ایک عمارت اور متعلقہ خدمات کے اخراجات کی شراکت سے یہ سب کے لیے باکفایت ہوگی۔
بہترین نیک خواہشات کے ساتھ،
آپ کا مخلص،
(عبدالرؤف چوہدری)
ملفوفہ: حسب بالا
جناب ایم سلمان فاروقی(نشان امتیاز)
وفاقی محتسب پاکستان
وفاقی محتسب سیکریٹریٹ، اسلام آباد
(جناب عبدالرؤف چوہدری،وفاقی ٹیکس محتسب کی طرف سے جناب ممنون حسین، صدر، اسلامی جمہوریہ پاکستان کونیم سرکاری خط)
اسلام آباد، اپریل ۲۰۱۷ء
محترم جناب صدر،
یہ میرے لیے بڑے اعزاز کی بات ہے کہ وفاقی ٹیکس محتسب آرڈیننس ۲۰۰۰ء کے سیکشن ۲۸(۲) کے تحت ، دفتر وفاقی ٹیکس محتسب کی کارکردگی برائے سال ۲۰۱۶ء کے متعلق چوتھی سالانہ رپورٹ پیش کروں۔ 
اگرچہ یہ سال غیر معمولی سیاسی سرگرمی سے مخصوص رہا، وفاقی ٹیکس محتسب نے ٹیکس ادا کنندگان کی آزاد، غیر جانبدار اور ارزاں حل تنازعات طریق کار تک رسائی جاری رکھی۔ 
یہ میکنزم حل تنازعات کے علاوہ ٹیکس کنندگان کے مفادات کا تحفظ کرتاہے۔ 
ٹیکس محتسب غیر جانبداری کے ساتھ بدانتظامی کی تحقیقات کرتاہے۔ اس بد انتظامی میں غفلت/بشول یا غلطی کے ارتکاب کا عمل شامل ہے جو غیر منصفانہ / متعصبانہ، ظالمانہ اور جانبدارانہ ہے۔ 
یہ ادارہ جواب دہی کے نفاذ کے لیے ایک ڈھانچا/فریم ورک فراہم کرتاہے اور وفاقی ریونیو بورڈ کے دفاتر میں غلط طرز حکمرانی اور بدعنوانی کے خلاف مزاحم کے طور پر کام کرتا ہے۔
۲۔ ہمارے مخصوص حالات میں، متعدد وجوہات کی وجہ سے انصاف کی فراہمی ایک پیچیدہ مظہر رہا ہے۔ ان وجوہات میں مطلوبہ مہارت کی کمی سے لے کر قانونی ضابطوں کے نقص تک شامل ہیں۔ 
اس لیے ٹیکس دہندگان کو تیز رفتار اور سستا انصاف فراہم کرنے کے لیے بہت کچھ کرنے کی ضرورت ہے۔ اللہ قادر مطلق کی توفیق کے ساتھ دفتر وفاقی ٹیکس محتسب نے غیر معمولی ناموری حاصل کی ہے اور تمام متعلقہ فریقوں بشمول کاروباری برادری اور ٹیکس جمع کنندہ ایجنسیوں نے ادارے پر اعتماد کا اظہار کیا ہے۔ 
آزادی اور غیر جانبداری پر مبنی ممتاز ثقافت اور اخلاقی عقائد کے ساتھ یہ ادارہ ٹیکس ادا کنندگان کا اعتماد بڑھانے میں مدد کرتاہے۔ دفتر وفاقی ٹیکس محتسب کی کامیابیاں اور اس کی خدمات سے فائدہ اٹھانے والوں سے وصول شدہ ردّعمل، اس ادارے کی کاکردگی کا دانشمندانہ عکاس ہے۔
۳۔ وفاقی محتسب صاحبان اداراتی اصلاحات ایکٹ ۲۰۱۳ء کی وجہ سے ، وفاقی ٹیکس محتسب اب ٹیکس ادا کنندگان کی امداد میں کارروائی کرنے کے لیے بہتر طور پر تیار ہے۔ 
ٹیکس جمع کنندہ ایجنسیوں کے خلاف انفرادی شکایات کی طرف توجہ کرنے میں اس کی مسلمہ کارکردگی کے علاوہ، باقاعدہ بہتری کے لیے اس کی معاونت کا اعتراف متعلقہ فریق کر رہے ہیں۔
۴۔ سال ۲۰۱۶ء کے دوران، دفتر وفاقی ٹیکس محتسب نے ۱۸۰۰ ٹیکس ادا کنندگان کو مدد فراہم کی ہے۔ 
ازالۂ شکایت نظام کو مزید بہتر بنانے کے لیے اور ٹیکس ادا کنندگان کو امدادی خدمات تک مزید رسائی کے لیے کاروباری مراکز میں مزید نئے علاقائی دفاتر کھولے گئے اور ایوان تجارت و صنعت، ٹیکس وکلاء اور دفاتر ٹریڈ ایسوسی ایشن تک کثرت کے ساتھ دوروں کا انتظام کیا گیا۔ 
کاروباری برادری کے ساتھ اپنا باہمی عمل بہتر بنانے کے لیے، ہم نے ایوان صنعت و تجارت کے صدور کو وفاقی ٹیکس محتسب کی مشاورتی کمیٹی میں شامل کیا ہے۔ 
ان کی سفارشات کو باقاعدگی سے مرتب کیا جاتا ہے اور سالانہ بجٹ کو حتمی شکل دینے کے وقت ان سفارشات کو برائے غور وفاقی حکومت کو ارسال کر دیا جاتا ہے۔
۵۔ موجودہ سال (۲۰۱۷ء) کے دوران ، اپنی چار سالہ میعاد مکمل کرنے پر، میں اس اطمینان کے ساتھ اس دفتر سے سبکدوش ہو جاؤں گا کہ اپنی پوری میعاد کے دوران، میں نے آپ کے قابل احترام دفتر سے مستقل/بے جھجک حمایت اور انتہائی قابل قدر رہنمائی حاصل کی۔ 
جب کبھی وفاقی ٹیکس محتسب آرڈیننس ۲۰۰۰ء کے سیکشن ۳۲ کے تحت ہماری سفارشات کو چیلنج کیا گیا تو انھیں برقرار رکھنے کے لیے صدر سیکریٹریٹ سے ہمیں جو مسلسل حوصلہ افزائی حاصل ہوئی اور ہماری سفارشات کو درست کرتے ہوئے ہمیں جو رہنمائی فراہم کی گئی، میں ا ن کے لیے اپنے مخلصانہ شکریہ کا اظہار کرتا ہوں۔
خدمات کی ادائیگی بہتر بنانے اور کاروباری برادری کے دروازے پر امداد کی فراہمی کے لیے ایسی حمایت اور رہنمائی کی ہمیشہ ضرورت ہو گی۔
 ایسے اقدامات نہ صرف حکومت کے لیے خوش گوار تاثر پیدا کرنے بلکہ بڑھنے کے لیے بھی لازمی ہیں تاکہ ترقی اور خوش حالی کے باہمی مقاصد کو حاصل کیا جا سکے۔
انتہائی نیک خواہشات کے ساتھ،
آپ کا مخلص،
(عبدالرؤف چوہدری)
قابل عزت و احترام جناب ممنون حسین، صدر،
اسلامی جمہوریہ پاکستان، اسلام آباد
باب نمبر۱۹
سرکاری ملازمین کے قواعد طرز عمل، ۱۹۶۴ء
آمدنی و اثاثہ جات کا اعلان
(جناب---------------کابینہ سیکریٹری کی طرف سے صوبوں کے تمام چیف سیکریٹری صاحبان کو نیم سرکاری خط اور نقول برائے تمام وفاقی سیکریٹری صاحبان
(ملک کے اداروں، پروجیکٹوں، سڑکوں، گلیوں وغیرہ کو سرکاری ملازمین کے ناموں سے منسوب کرنے کی ممانعت)
(جناب حافظ خالد محمود، جائنٹ سیکریٹری، عملہ ڈویژن کی طرف سے تمام وفاقی سیکریٹری صاحبان/ایڈیشنل سیکریٹری صاحبان انچارج کے نام خط)
(جناب حکم داد کیانی، جائنٹ سیکریٹری، عملہ ڈویژن، کی طرف سے تمام وفاقی سیکریٹری صاحبان/ایڈیشنل سیکریٹری صاحبان کے نام خط) 
(سرکاری ملازمین اور پاکستان میں غیر ملکی مشنوں کے درمیان دوستانہ روابط)
سرکاری ملازمین کے قواعد طرز عمل، ۱۹۶۴ء
قواعد طرز عمل میں مندرجہ ذیل موضوعات شامل ہیں:
۱۔ تحائف کی وصولی (کسی پاکستانی یا غیر ملکی سے) اس بارے میں تفصیلی ہدایات جاری کی گئی ہیں۔
۲۔ غیر ملکی اعزازات کی قبولیت۔
۳۔ سرکاری ملازمین کے اعزاز میں عوامی اجلاس کا انعقاد۔
۴۔ میڈیکل افسروں کو تحفہ۔
۵۔ چندہ جمع کرنے کی مہم میں حصہ۔
۶۔ قرض دینا اور لینا۔
۷۔ جائیداد کا اعلان (سرکاری ملازمت میں شمولیت کے وقت)۔
۸۔ منقولہ، غیر منقولہ اور نقد اثاثہ جات کا اعلان۔
۹۔ سٹہ بازی اور سرمایہ کاری۔
۱۰۔ بینکوں یا کمپنیوں کے فروغ اور انتظام وغیرہ میں حصہ لینا۔
۱۱۔ نجی/پرائیویٹ تجارت، ملازمت یا کام کرنا۔
۱۲۔ سرکاری طور پر الاٹ کردہ رہائش گاہ کی ذیلی کرایہ داری۔
۱۳۔ سرکاری ملازم اپنے وسائل سے بڑھ کر زندگی نہ گزارے۔
۱۴۔ دیوالیہ پن اور عادتاً مقروض رہنا۔
۱۵۔ کسی فوجداری مقدمہ میں ملوث ہو جانے یا سزا یاب ہونے کی اطلاع۔
۱۶۔ سرکاری دستاویزات یا معلومات کی بلا اجازت ترسیل۔
۱۷۔ اسمبلیوں کے ارکان تک رسائی وغیرہ۔
۱۸۔ اخبارات و رسائل کی تدوین اور انتظام میں حصہ لینا۔
۱۹۔ ریڈیو نشریات یا ٹیلی ویژن پروگرام، اخبارات/میعادی رسائل میں مضامین شائع کرانا۔
۲۰۔ ایسی معلومات، عوامی تقاریر کی اشاعت جو حکومت کے لیے پریشانی کا باعث ہو۔
۲۱۔ کمیٹیوں کے رو برو شہادت۔
۲۲۔ سیاست اور انتخابات میں حصہ لینا۔
۲۳۔ فرقہ وارانہ عقائد کی تبلیغ۔
۲۴۔ سرکاری ملازم کو نظریۂ پاکستان کے خلاف اظہار رائے کی ممانعت۔
۲۵۔ حکومت کے فیصلوں کے خلاف کسی عوامی مظاہرہ میں کوئی سرکاری ملازم حصہ نہیں لے گا اور کسی قسم کی مدد نہیں کرے گا۔
۲۶۔ اقربا پروری، جانبداری اور انتقامی کارروائی اور دفتری حیثیت کا دانستہ ناجائز استعمال۔
۲۷۔ سرکاری ملازمین کی طرف سے اپنے کرداراور افعال کی مدافعت( بذریعہ عدالت یا پریس)
۲۸۔ ملازمتی انجمنوں کی رکنیت۔
۲۹۔ غیر سیاسی انجمنوں کی رکنیت۔
۳۰۔ سیاسی یا دیگر اثر و رسوخ کا استعمال۔
۳۱۔ غیر ملکی سفارت خانوں اور امداد دینے والی ایجنسیوں تک رسائی حاصل کرنا۔
۳۲۔ اختیارات کی منتقلی۔
آمدنی و اثاثہ جات کا اعلان
سرکاری ملازمین کے قواعد طرز عمل ۱۹۶۴ء کے قاعدہ۔۱۲ کے مطابق ہر سرکاری ملازم سرکاری ملازمت میں شامل ہونے کے وقت ، معمول کے مطابق ذریعے سے ، اپنی تمام منقولہ و غیر منقولہ جائیداد بشمول حصص/شیئرز، سر ٹیفکیٹ، تمسکات/ سیکورٹیز ، بیمہ  پالیسیاں اور زیورات جن کی مجموعی مالیت پچاس ہزار روپے یا زیادہ ہو
جو اس کی یا اس کے خاندان کے کسی فرد کی ملکیت یا تحویل میں ہو، کا اعلان کرے گا اور اس اعلان میں مندرجہ ذیل معلومات بھی دی جائیں گی:
(الف) نام ضلع جس میں یہ جائیداد واقع ہو؛
(ب) پچاس ہزار روپے سے زیادہ مالیت کے زیورات میں شامل ہر زیور کو الگ الگ ظاہر کرے گا؛
(ج) ایسی مزید معلومات فراہم کرے گا جو کسی عام یا خاص حکم کے تحت حکومت طلب کرے؛
معمول کے مطابق ذریعے سے ہر سرکاری ملازم حکومت کو ۳۰ جون کو ختم ہونے والے مالیاتی سال کے لیے آمدنی، اثاثہ جات اور اخراجات کا سالانہ اعلان پیش کر ے گا جس میں ذیلی قاعدہ(۱) کے تحت اعلان میں یا آخری ریٹرن میں جو بھی معاملہ ہو، ظاہر کردہ جائیداد میں اضافہ یا کمی ظاہر کرے گا۔
’’اثاثہ جات مرسوما/پروفارما کا اعلان‘‘ ہر سال متعلقہ سیکشن میں کھولا جائے گا اور ماہ دسمبر میں متعلقہ ……میں درج کیا جائے گا اور جائیداد میں اضافہ یا کمی کا اندراج کیا جائے گا 
موجودہ اعلان یا آخری سالانہ ریٹرن کے حوالے سے غیر منقولہ ، منقولہ اور نقد اثاثہ جات کا (Disclosure of assets, immovable, movable and liquid)حکومت کسی عمومی یا خصوصی حکم کے ذریعے جب کبھی کسی سرکاری ملازم سے اس کے اثاثہ جات کے بارے میں معلومات طلب کرے تو وہ ہر معلومات فراہم کرنے کا پابند ہوگا۔
 ان معلومات میں نقد اثاثہ جات اور دوسری تمام غیر منقولہ، منقولہ جائیدادوں بشمول حصص/شیئرز، سر  ٹیفکیٹ، بیمہ پالیسیاں ، زیورات اور وہ اخراجات جو حکم نامہ میں بیان کردہ مدت کے دوران کیے گئے ہوں۔ 
 جن افراد کو حکومت کے خزانہ سے ادائیگی ہوتی ہے ان کے اثاثہ جات کو سب کے سامنے کر دیا جائے گا۔
(جناب-------------کابینہ سیکریٹری کی طرف سے صوبوں کے تمام چیف سیکریٹری صاحبان کو خط اور نقول برائے تمام وفاقی سیکریٹری صاحبان ،کابینہ سیکریٹریٹ ، کابینہ ڈویژن)
کابینہ سیکریٹری


ٹیلی فون:------------
نمبر:۲۱/۱۰۷۔۷۸۔وزارتی (مِن) اسلام آباد، ۱۳ مئی ۱۹۷۸ء
موضوع:	ملک کے اداروں،پروجیکٹوں، سڑکوں،سٹریٹوں وغیرہ کو سرکاری ملازمین کے ناموں سے منسوب کرنے کی ممانعت
محترم جناب،
اداروں، منصوبوں، سڑکوں وغیرہ کے نام رکھنے کے بارے میں وفاقی حکومت کی جانب سے وقتاً فوقتاً جاری ہونے والی ہدایات بعد از وقت ہو چکی ہیں۔ 
حکومت پاکستان نے اس معاملے پر دوبارہ غور کیا ہے اور فیصلہ کیا ہے کہ اس موضوع پر سابقہ تمام احکامات کی تنسیخ کرتے ہوئے درج ذیل رہنما اصول مرتب کیے جائیں:
(۱) کوئی ادارہ، سڑک، گلی وغیرہ کسی سرکاری ملازم یا عوامی نمائندے کی زندگی میں اس کے نام سے منسوب نہ کی جائے۔
(۲) وفاقی حکومت کی اجازت کے بغیر کسی ادارے کا نام خواہ وہ سرکاری یا نیم سرکاری ہو، کسی غیر پاکستانی کے نام پر رکھنے کی اجازت نہ دی جائے۔
(۳) شہروں، اداروں، آبادیوں وغیرہ کے برطانوی ناموں کو بتدریج پاکستانی اور اسلامی ناموں سے تبدیل کر دیا جائے۔
(۴) ادارے اور پروجیکٹوں مثلاً پل، عمارات، سڑکوں، گلیاں وغیرہ درج ذیل کے ناموں سے منسوب کیے جائیں:
(الف) بابائے قوم اور وہ لوگ جو کہ تحریک آزادی کے ہراول دستہ میں شامل تھے اور انھوں نے پاکستان کے قیام میں نمایاں کردار ادا کیا۔
(ب) وہ قومی شخصیات(جو اب زندہ نہیں) جنھوں نے قوم کے لیے بے داغ خدمات انجام دیں۔
(ج) وہ بہادرہستیاں جنھوں نے کسی جنگ میں ملک کے دفاع میں اپنی جانیں قربان کر دیں۔
(د) آرٹ اور ثقافتی اداروں کا نا م قومی شہرت کے حامل مرحوم فن کاروں کے نام پر رکھاجا سکتا ہے۔ تعلیمی اداروں، کتب خانوں ، سائنسی اور تکنیکی اداروں وغیرہ کے لیے بھی اسی اصول پر عمل کیا جا سکتاہے۔
(ہ) کسی ایسی عمارت یا ادارہ کو جو خیرات سے یا کارخیر کے لیے تعمیر کیا گیا ہو ، عطیہ دینے والی اہم شخصیات۔
(و) پاکستان کی دوست غیر ملکی ریاستوں اور حکومتوں کے سربراہ ، خواہ وہ زندہ ہوں یا وفات پا چکے ہوں۔
(۵) دفاعی تنصیبات، فوجی چھاؤنیوں اور فوجی اڈوں میں فوجی چوکیوں اور اداروں کو جنگی شہداء کے نام پرر کھا جا سکتا ہے۔
(۶) کھیلوں کے مقابلوں کو گورنروں، وزیروں، سرکاری اہل کاروں یا عوامی نمائندوں یا ان کی بیگمات کے نام پر نہیں رکھا جائے گا۔
۲۔ مندرجہ بالا رہنما اصولوں کی بنیاد پر اداروں وغیرہ کا نام رکھنے کے لیے وفاقی یا متعلقہ صوبائی حکومت کے حاکم مجاز (صدر یا گورنر*، جو بھی صورت ہو) کی پیشگی اجازت لازمی طور پر حاصل کی جائے گی۔ 
دفاعی تنصیبات وغیرہ کی صورت میں جن کا ذکر (نمبر۵) میں کیا گیا ہے بری، بحری اور فضائی فوج کے سربراہ کی پیشگی اجازت حاصل کی جائے۔
۳۔ از راہ کرم مکمل تعمیل کے لیے رہنما اصولوں کو تمام متعلقین کے علم میں لایا جائے۔
آپ کا مخلص،
(------نام ------)
تمام صوبوں کے چیف سیکریٹری صاحبان (نام بنام)
نقل بخدمت: تمام وفاقی سیکریٹری صاحبان/ایڈیشنل سیکریٹری صاحبان انچارج
وزیراعظم یا وزیر اعلیٰ
(جناب حافظ خالد محمود، جائنٹ سیکریٹری، عملہ ڈویژن کی طرف سے تمام وفاقی سیکریٹری صاحبان/ایڈیشنل سیکریٹری صاحبان انچارج کے نام خط)
حافظ خالد محمود کابینہ سیکریٹریٹ
جائنٹ سیکرٹیری عملہ ڈویژن حکومت پاکستان ٹیلی
موضوع: سرکاری ملازمین کے قواعد طرز عمل ۱۹۶۴ء میں ترامیم اور سرکاری ملازمین و کارپوریشن ملازمین کے قبضہ / اختیار میں اور حاصل کردہ آمدنی و اثاثہ جات کے اعلان کی پیش گزاری
محترم جناب،
حاکم مجاز نے آئینی قواعد حکم نامہ (ایس آر او) مورخہ ۱۵۔۱۲۔۲۰۰۴ء(نقل ملفوف ہے) کے ذریعے سرکاری ملازمین قواعد طرز عمل ۱۹۶۴ء میں ترامیم کی ہیں۔ 
منقولہ/غیر منقولہ جائیداد اور تعمیر عمارت سے متعلق قواعد۔۱۱ اور ۱۱  الف (اے) کو حذف کر دیا گیا ہے۔ 
قاعدہ۔۱۲ کے ذیلی قاعدہ(۲) کے بدل کی جگہ ہونے کی بنا پرہر سرکاری ملازم، معمول کے مطابق ذریعے سے، ہر مالیاتی سال(یکم جولائی تا ۳۰ جون) کے لیے آمدنی، اثاثہ جات اور اخراجات کا ایک اعلان حکومت کو جمع کرائے گا جس میں ذیلی قاعدہ (۱) کے تحت اعلان میں یا آخری ریٹرن میں، جو بھی معاملہ ہو،ظاہرکردہ جائیداد میں اضافہ یا کمی ظاہر کرے گا۔
قاعدہ ۱۲ کے نئے ذیلی قاعدہ ۳ کے مطابق، ’’اثاثہ جات مرسوما/ پروفارما کا اعلان‘‘ ہر سال متعلقہ سیکشن میں کھولا جائے گا اور متعلقہ ڈیٹابیس میں شامل کیا جائے گا۔ سرکاری ملازمین کے قواعد طرز عمل ۱۹۶۴ء کے قاعدہ۔۱۲ کی ترمیم شدہ شرائط کی ضروریات پوری کرنے کے لیے، ’’اثاثہ جات مرسوما/ پروفارما کانظرثانی شدہ اعلان‘‘ وضع کیا گیا ہے (نقل ملفوف ہے)۔
۲۔ مندرجہ ذیل رہنما اصولوں پر برائے مکمل تعمیل توجہ دی جائے:
(الف) تمام بنیادی تنخواہ سکیلوں کے تمام سرکاری ملازمین، بشمول تمام دوبارہ ملازم/ معاہداتی ملازم اشخاص نے ، مقررہ مرسوما/ پروفارما پر ’’اعلان آمدنی، اثاثہ جات و اخراجات‘‘ جمع کرانے ہیں۔
(ب) اثاثہ جات اور قرضہ جات/مالیاتی واجبات کی مکمل تفصیل پر مشتمل نظرثانی شدہ مرسوما/پروفارما پر پہلا اعلان اثاثہ جات برائے مالیاتی سال مختتمہ ۳۰ جون ۲۰۰۵ء کو ۳۱ جولائی ۲۰۰۵ء تک تمام متعلقہ افراد پیش کریں گے۔
 ۳۰ جون ۲۰۰۵ء کے بعد تقرر شدہ سرکاری ملازمین اپنی پہلی تاریخ تقرر سے ’’اعلان اثاثہ جات‘‘ پیش کریں گے۔ 
 اس کے بعد، ہر سرکاری ملازم کے لیے ضروری ہے کہ وہ ۳۰ جون کو ختم ہونے والے ہر مالیاتی سال کا ’’اعلان آمدنی و اثاثہ جات‘‘ ہر سال ۳۱ جولائی تک جمع کرائے گا۔
۳۔ صرف تمام پاکستان متحدہ گریڈ(اے پی یوجی) اور دفتری انتظامی گروپ(او ایم جی) کے افسران سے متعلق ’’اعلان اثاثہ جات‘‘ عملہ ڈویژن کو ارسال کیے جائیں گے۔
۴۔ ہر سال یکم ستمبر تک تمام وزارتیں /ڈویژن عملہ ڈویژن کو ایک سر  ٹیفکیٹ اس بارے میں ارسال کریں گے کہ تمام افسروں/ اہل کاروں سے ایسا اعلان حاصل کر لیا گیا ہے۔ 
کنٹرول کرنے والی وزارت/ ڈویژن اپنے کنٹرول شدہ محکمہ جات کے بارے میں ایک مجموعی سر  ٹیفکیٹ پیش کریں گی۔
۵۔ وزارتوں/ڈویژنوں/محکمہ جات/کارپوریشنوں/خود مختار اداروں کی ذمہ داری ہو گی کہ اپنے ماتحت کام کرنے والے اشخاص کے بارے میں ’’اعلان اثاثہ جات‘‘ حاصل کریں اور ایسے قصور وار افسروں/اہل کاروں کے خلاف انضباطی کارروائی کریں جو مقررہ تاریخ یا اس تاریخ کے پندرہ یوم کے اندر ایسے اعلانات پیش نہیں کرتے۔
۶۔ وزارتیں/ڈویژن/محکمہ جات/کارپوریشنیں/خود مختار ادارے وغیرہ اپنے انتظامی کنٹرول کے تحت افسروں/ اہل کاروں کے متعلق معلومات/ڈیٹا بیس کی نگہداشت جاری رکھیں گے۔ 
آپ کا مخلص،
(حافظ خالد محمود)
تمام وفاقی سیکریٹری صاحبان،ایڈیشنل سیکریٹری صاحبان انچارج
صوبائی حکومتوں کے چیف سیکریٹری صاحبان کو یکساں کارروائی کے لیے نقل ارسال خدمت ہے۔ درخواست ہے کہ وفاقی ملازمین کے بارے میں ’’اعلان اثاثہ جات‘‘ ہدایات بالا کے اعتبار سے ہر سال ۳۱ جولائی تک متعلقہ وزارتوں/ ڈویژنوں کو ارسال کیے جائیں۔
(حافظ خالد محمود)
(جناب حکم داد کیانی، جائنٹ سیکریٹری، عملہ ڈویژن، کی طرف سے تمام وفاقی سیکریٹری صاحبان/ایڈیشنل سیکریٹری صاحبان انچارج کے نام خط)
جناب حکم داد کیانی کابینہ سیکریٹریٹ
جائنٹ سیکریٹری عملہ ڈویژن
ٹیلی فون:------------
نیم سرکاری خط نمبر ۷۲/۱۷/۶۔ڈی اے/ڈی۔۴ اسلام آباد، ۱۱؍اپریل ۱۹۹۰ء
موضوع: سرکاری ملازمین اور پاکستان میں غیر ملکی مشنوں کے درمیان دوستانہ روابط 

محترم جناب سیکریٹری،
وقتاً فوقتاً ہدایات جاری کی گئی ہیں، جن میں ان حدود کی وضاحت کی گئی ہے، جن میں رہتے ہوئے سرکاری ملازمین ملک میں موجود غیر ملکی مشنوں کے عملہ سے راوبط پیدا کر سکتے ہیں 
تاہم حکومت کے علم میں یہ بات آئی ہے کہ واضح احکامات کے باوجود سرکاری اہلکاروں میں نجی فوائد اور قونصلری سہولیات حاصل کرنے کے لیے غیر ملکی مشنوں سے براہ راست یا بالواسطہ رسائی کا رجحان پایا جاتا ہے۔ 
ایسے اقدامات سرکاری ملازمین کے قواعد (طرزِ عمل)، ۱۹۶۴ء کے قاعدہ ۳۰ اور اس کے تحت جاری کردہ ہدایات کی صریح خلاف ورزی ہے۔
۲۔ حکومت نے سرکاری ملازمین کے مندرجہ بالا رجحان کا سختی سے نوٹس لیا ہے اور اس لیے یہ ضروری ہو گیا ہے کہ اس موضوع پر سرکاری ہدایات کوایک دفعہ پھر گردش کیا جائے تاکہ سرکاری ملازمین ان پر مکمل درآمد کر سکیں۔
(۱) پاکستان میں غیر ملکی مشنوں کے ارکان سے سماجی تعلقات استوار کرنے کے معاملے میں سرکاری ملازمین کو بہت احتیاط اور ضبط سے کام لینا چاہیے اور دیگر امور کے علاوہ انھیں اپنے گھروں پر نجی ظہرانوں/عشائیوں وغیرہ کے لیے مدعو کرنے سے اجتناب کرنا چاہیے۔
(۲) ڈپٹی سیکریٹری یا اس سے نچلی سطح کے اہلکاروں کو اپنے سیکریٹری  کی واضح اجازت کے بغیر غیر ملکی مشنوں کے ارکان کا خیرمقدم نہیں کرنا چاہیے۔
(۳) سرکاری ملامین کا اپنے نجی کام کے لیے غیر ملکی مشنوں سے براہ راست رابطہ یا رسائی بھی ممنوع ہے۔ ایسی تمام رسائیاں بوساطت مجاز (یعنی وزارت خارجہ) کی جائیں۔
(۴) مشنوں کی طرف سے اپنے قومی دنوں کے مواقع پر جوائنٹ سیکریٹری سے نیچے مرتبے کے افسروں کو جاری کردہ دعوت نامے صرف سیکریٹری کی اجازت حاصل کرنے کے بعد قبول کیے جائیں۔
(۵) غیر ملکی سفارت کاروں کی طرف سے انتظام کردہ نجی تقریبات میں جائنٹ سیکریٹری سے نیچے مرتبے کے افسروں کی شرکت کی بالعموم حوصلہ شکنی کی جائے۔ 
تاہم جائنٹ سیکریٹری اور مساوی مرتبہ کے افسران سیکریٹری کی پیشگی اجازت سے ایسا کر سکتے ہیں۔
(۶) ایک ہی غیر ملکی سفارت کار کی طرف سے منعقدہ نجی تقریبات میں افسروں کو بار بار شرکت سے قطعی طور پر ضرور اجتناب کرنا چاہیے۔
(۷) عام قاعدے کے طور پر صرف وہی افسر، جن کا متعلقہ غیر ملکی سفارت کار سے سرکاری رابطہ رہتاہے، اس کی دعوت قبول کریں۔
۳۔ آپ سے درخواست ہے کہ تمام سطحوں پر، مندرجہ بالا ہدایات کی مکمل تعمیل کو یقینی بنایا جائے اور کوئی سرکاری ملازم پاکستان میں کسی غیر ملکی مشن یا کسی امداد دینے والی غیر ملکی ایجنسی سے کوئی سہولت حاصل کرنے کے لیے براہ راست یا بالواسطہ رابطہ نہ کرے۔ 
انھیں اچھی طرح ذہن نشین کرائیں کہ اس موضوع پر موجودہ قواعد اور وقتاً فوقتاً جاری ہونے والی ہدایات کی کسی بھی خلاف ورزی پر طرزِ عمل اور انضباطی قواعد کے تحت سخت کارروائی کی جائے گی۔
نیک تمناؤں کے ساتھ،
آپ کا مخلص،
(حکم داد کیانی)
تمام وفاقی سیکریٹری صاحبان ، ایڈیشنل سیکریٹری صاحبان
باب نمبر۲۰
ممنونیت (تشکر، شکر گزاری، احسان مندی، شکریہ)
(الف)  ممنونیت، اظہار ممنونیت۔ اسلام میں اللہ تعالیٰ کا شکر اور اس کے بندوں کا شکریہ ادا کرنے کی اہمیت
(ب) ممنونیت/اظہار تشکر/شکریہ کی اہمیت
(ج) شکریہ/تشکر/شکر گزاری کا خط
(آموں کا تحفہ ملنے پر اعلیٰ حیثیت کی حامل غیر ملکی شخصیت کی طرف سے وزیراعظم پاکستان کو خط)
(قالین کا تحفہ وصول ہونے پر، ایک غیر ملکی اعلیٰ عہدیدار کو وزیراعظم پاکستان کی طرف سے خط)
(-------روپے کا عطیہ (امداد برائے --------فنڈ) وصول ہونے وزیراعظم کی طرف سے جناب -------------سربراہ ادارہ کو شکریہ کا خط)
تقریب شادی(ایک اعلیٰ عہدیدار کی طرف سے دوسرے اعلیٰ عہدیدار کو شکریہ کا خط )
(پریس سیکریٹری برائے وزیراعظم کی طرف سے عزت مآب سفیر ----------------سفارت خانہ پاکستان، اسلام آباد کو شکریہ کا خط)
(سرکاری معاملات میں تعاون پرجناب عطا محمد راجا، ڈپٹی سیکریٹری برائے پرنسپل سیکریٹری/کمیونٹی ویلفیئر اتاشی (نامزد) کی طرف سے جناب جمشید عالم ڈپٹی سیکریٹری، وزیراعظم سیکریٹریٹ(پبلک)اسلام آباد کو شکریہ کا خط)
(----نام ادارہ-----کے ملازمین کے بہبود فنڈ کے لیے عطیہ دینے پر شکریہ کا خط)

ممنونیت، اظہار ممنونیت۔ اسلام میں اللہ تعالیٰ کا شکر اور اس کے بندوں کا شکریہ ادا کرنے کی اہمیت
شکر گزاری، ممنونیت یا احسان مندی کا اظہار کسی وقت ، مقام یا مذہب کے ساتھ محدود نہیں ہے۔ 
ہر زبان کا بولنے والا شخص ضرورت کے وقت شکریہ ادا کرتاہے۔ اسلام میں ممنونیت کی بہت اہمیت اور اس کی بہت تاکید کی جاتی ہے۔ ہمیں تعلیم دی گئی ہے کہ خوشی ہو یا غمی ، آرام و راحت ہو یا مشکلات و تکالیف کا سامنا ہو، ہر حالت میں اور ہر موقع پر ہم اللہ تعالیٰ کو یاد رکھیں۔ 
اگر اللہ تعالیٰ کوئی اچھائی ، فراخی، آسانی یا نعمت عطا کرتا ہے تو مومن اس پر شکرادا کرتاہے اور یہ اس کے لیے بڑی بھلائی کا سبب ہوتا ہے اور کسی تکلیف یا مصیبت میں وہ صبر کرتا ہے۔ 
یہ بھی اس کے لیے بڑائی اور خیر کا معاملہ ہوتاہے۔
محسنوں کا شکریہ اور ان کے لیے دعائے خیر
رسول اللہ صلی اللہ علیہ وآلہٖ وسلم نے ارشاد فرمایا: جس نے احسان کرنے والے بندہ کا شکریہ ادا نہیں کیا اس نے اللہ کا بھی شکریہ ادا نہیں کیا (مسند احمد، جامع ترمذی*) جامع ترمذی کی ایک اور روایت کے مطابق رسول کریم صلی اللہ علیہ و آلہٖ وسلم نے فرمایا کہ جس آدمی پر کسی نے کوئی احسان کیا اور اس نے اس محسن کے لیے یہ کہہ کر دعا کی کہ ’’جزاک اللہ خیراً‘‘ (اللہ تعالیٰ تم کو اس کا بہتر بدلہ اور صلہ عطا فرمائے) تو اس نے (اس دعائیہ کلمہ ہی کے ذریعے) اس کی پوری تعریف بھی کر دی۔
ممنونیت/اظہار تشکر/شکریہ کی اہمیت
(۱) زندگی کے طرز عمل کا ضابطہ اچھے آداب ہیں جو ہماری روزمرہ زندگی کی بنیاد ہیں جن کے ذریعے ہم معاشرے میں کامیابی اور امتیازی حیثیت حاصل کرتے ہیں۔ ممنونیت ان آداب کا حصہ ہے جو ہم اپنے بچپن ہی میں سیکھ لیتے ہیں۔ 
بظاہر حدیث کا مطلب یہ ہے کہ چونکہ اللہ تعالیٰ کا یہ حکم ہے کہ جس بندے کے ہاتھ سے کوئی ہدیہ/تحفہ یا کوئی نعمت ملے یا وہ کسی طرح کا بھی احسان کرے تو اس کا شکریہ ادا کیا جائے اور اس کے لیے کلمہ خیر کہا جائے تو جس نے ایسا نہیں کیا اس نے خدا کی بھی ناشکری اور نافرمانی کی۔ 
بعض شارحین نے اس حدیث کا یہ مطلب بھی بیان کیا ہے کہ جو احسان کرنے والے بندوں کا شکر گزار نہ ہو گا وہ ناشکری کی اس عادت کی وجہ سے اللہ کا بھی شکر گزار نہ ہوگا۔
پر انحصار کرنا پڑتاہے۔ ’’آپ کا شکریہ‘‘ کہنا دوسروں پر انحصار کا اعتراف ہے۔ اگر ہم ممنونیت کا اظہار نہیں کرتے تو ہم ظاہر کرتے ہیں کہ ہمیں دوسرے شخص میں کوئی دلچسپی نہیں۔ 
اس طرح دوسرے شخص کے ساتھ ہمارا تعلق تبدیل ہو سکتا ہے۔ممنونیت کے یہ الفاظ ظاہر کرتے ہیں کہ ہم دوسرے شخص کی بھلائی کا اعتراف کرتے ہیں اور اسے احترام کی نگاہ سے دیکھتے ہیں۔ 
ممنونیت کے ان جذبات سے دوسروں کے طرز عمل پر بھی اثر پڑتا ہے ۔ 
اگر آپ کسی شخص کے ساتھ اچھا برتاؤ کریں گے تو وہ شخص کسی اور کے ساتھ اچھا سلوک کرے گا۔
(۲) کسی شخص یا ادارے کی طرف سے مدد اور توجہ دینے پر اس کی تعریف اور شکریہ کا اظہار ضرور کرناچاہیے، خواہ یہ مدد آپ کے ساتھ کسی مسئلے پر گفتگو کرنے کی صورت میں ہو، کسی شخص کا تعارف کرانا ہو، ملازمت یا انعام و اعزاز کی سفارش کی ہو، کسی حیثیت یا ملازمت کے لیے انٹرویو کیا ہو، کسی کمیٹی کی رکنیت کے لیے نامزد کیا ہو، مفید معلومات فراہم کی ہوں تو آپ کو چاہیے کہ متعلقہ شخص/ادارے کا شکریہ اداکریں۔
(۳) اگر کسی شخص نے آپ کے حق میں تھوڑا سا بھی جذبات و احساسات کا اظہار کیا ہے جن سے آپ میں شکر گزاری کا احساس پیدا ہوا ہے تو آپ اس مہربانی کا جواب مہربانی سے دیں کیونکہ شکرگزاری سے عاجزی پیدا ہوتی ہے، جبکہ ناشکر گزاری سے غرور و تکبر پیدا ہوتا ہے۔
(۴) ’’آپ کا شکریہ ‘‘ ایسے سادہ الفاظ ہیں جن میں اتنی طاقت ہے کہ زندگی کے بارے میں کسی شخص کے مکمل نقطۂ نظر کو تبدیل کر دیں۔ 
اظہار ممنونیت کے یہ الفاظ ہر موسم میں ہمارے روزانہ باہمی عمل میں کثرت سے استعمال ہوتے ہیں۔
(۵) ’’آپ کا شکریہ‘‘ کہنے کا یہ بھی مطلب ہے کہ آپ کہہ رہے ہیں کہ ’’میں آپ کی تعریف کرتا ہوں‘‘ اور ’’آپ کے احسان کا اعتراف کرتا ہوں۔‘‘
شکریہ کا خط
(۱) نہایت بنیادی اخلاق میں سے ایک خوبی کسی شخص کی احسان مندی کا اعتراف یا ممنونیت کا اظہار کرنا ہے۔ جدید دور میں اظہار تشکر کے لیے متعلقہ شخص یا ادارے کو شکریہ کا مراسلہ ارسال کرنے کا رواج ہے۔ 
یہ خط کسی شخص کی قدر دانی یا ممنونیت کے اظہار کا ایک رسمی طریقہ ہے۔
(۲) شکریہ کا خط ارسال کرنے کا مقصد اس شخص کو یہ محسوس کرانا ہے کہ آپ اس شخص یا ادارے کے لگائے ہوئے وقت اور توانائی کو اور اس کی فراہم کردہ معلومات کو قیمتی خیال کرتے ہیں۔
(۳) اظہار تشکر کا مراسلہ متعلقہ شخص/ادارے سے آپ کے تعلقات کو ٹھوس بنیاد پر تعمیر کر سکتا ہے او رکسی خاص حیثیت کے لیے امیدواروں کے ہجوم میں آپ کو ممتاز حیثیت دے سکتا ہے۔
(۴) لوگوں کے ساتھ رابطہ قائم کرنے کے لیے بنیادی اور اہم طریقوں میں سے ایک طریقہ اظہار ممنونیت ہے۔ 
شکریہ کا خط کسی شخص کے ساتھ رابطہ قائم کرنے میں مدد کر سکتا ہے۔
(۵) شکریہ کا خط آپ کے مؤثر اظہار کی نشان دہی کرتا ہے۔ احسان مندی کے اعتراف کا یہ پیغام ظاہر کرتا ہے کہ آپ دوسرے شخص کے عقائد، اقدار، احساسات اور طرز عمل کا فہم رکھتے ہیں۔ 
اس کے نقطہ ہائے نظر کو اہمیت دیتے ہیں۔ اس کی آراء اور فیصلوں کا احترام کرتے ہیں۔
(۶) بہت کم افراد احساس کرتے ہیں کہ خواہ آپ کا کوئی بھی پیشہ ہو، اظہار تشکر پیشہ ورانہ عمل کا حصہ ہے۔ 
اگرچہ کاروباری ادارے، خاص طور پر کامیاب فروخت کنندہ اپنے گاہکوں اور ممکنہ گاہکوں کو ہمیشہ شکریہ کا خط ارسال کرنا یاد رکھتے ہیں۔ 
تاہم سائنس دانوں ، انجینئروں  اور دیگر پیشہ ورانہ افراد میں اظہار ممنونیت کا خط ارسال کرنے کا رواج نہیں ہوتا۔
(۷) اگر ایک شخص دوسرے شخص کی مدد کرتا ہے تو دوسرے شخص کی طرف سے شکریہ ادا کرنے کے عمل سے پہلے شخص کی حوصلہ افزائی ہوتی ہے۔ 
کسی ملازمت کے لیے انٹرویو کے بعد، ۲۴ گھنٹے کے اندر شکریہ ادا کرنا(ترجیحاً ای میل کے ذریعے) انٹرویو کنندہ کو احساس دلاتا ہے کہ آپ کو نہ صرف اپنے فرض منصبی اور ادارے سے وابستگی ہے بلکہ آپ اپنی پیشہ ورانہ خصوصیات (مثلاً پابندیٔ وقت) کا بھی خیال رکھتے ہیں۔ 
کئی صورتوں میں بعد میں ہاتھ سے تحریر کردہ خط بھی اچھا اثر پیدا کرتا ہے۔
(۸) اعصابی نظام کے مطالعات/سٹڈیز سے ظاہر ہوا ہے کہ کئی ماہ کی تاخیر سے بھی تحریر کردہ مختصر اور سادہ شکریہ کا خط خود تحریر کنندہ کے اعصاب پر اچھے اور مثبت اثرات پیدا کرتا ہے۔ 
صحت مندی اور آسودگی کا احساس پیدا ہوتا ہے۔ 
افسردگی اور اداسی کی کیفیت کم ہوتی ہے۔ 
(۹) ماہرین نفسیات کی تحقیق سے انکشاف ہوا ہے کہ شکریہ کا خط تحریر کرنے سے ذہن پر بتدریج اثرات پیدا ہوتے ہیں۔  
طویل مدت کے بعد بھی ممنونیت کا احساس برقرار رہتا ہے اور اس کی یاد تازہ رہتی ہے۔ 
شکریہ ادا کرنے کا یہ احساس اظہار تشکر کا مزید جذبہ پیدا کرتا ہے اور رفتہ رفتہ ایک شکریہ اداکرنے والا شخص معاشرتی طور پر دوسروں کی جانب زیادہ مائل ہوتاہے۔ 
معاشرتی روابط میں دلچسپی لیتا ہے جس کے نتیجے میں دوسرے افراد میں بھی احساس ممنونیت پیدا ہوتا ہے۔ اس طرح ایک چراغ سے دوسرا چراغ جلتاہے اور بھلائی کا مثبت ماحول پیدا کرنے میں مدد ملتی ہے۔
(۱۰) آپ شکریہ ادا کرنے کی جتنی عادت ڈالیں گے اتنا ہی اس عمل کے نفسیاتی فوائد سے استفادہ کریں گے۔ 
سکون و عافیت کا احساس پیدا ہوگا اور افسردگی و اداسی کی کیفیت کم ہو گی۔
(۱۱) شکریہ کا خط نہ صرف ممنونیت کا اظہار ہے بلکہ یہ متعلقہ شخص/ادارے کی مہربانی، عنایت اور ہمدردی کا اعتراف ہے کہ اس شخص /ادارے نے آپ سے ملاقات یا معلومات فراہم کرنے کے لیے اپنا قیمتی وقت لگایا، کوئی خاص رعایت یا سہولت مہیا کی۔ کسی نرمی کا برتاؤ کیا۔ 
کسی کا م میں مدد کی، آپ کے کسی نظریے یا خیال کی تائید کی۔ محبت و اخلاص کے ساتھ کوئی تحفہ دیا۔ 
ان سب مواقع کے لیے شکریہ کا خط ارسال کرنا ایک با معنی، اہم اور بامقصد عمل ہے۔ 
زندگی کے معمولات میں یہ تہذیبی رواج باہمی تعلقات کے فروغ میں اہم کردار ادا کر سکتا ہے۔ 
یہ خط اس طرح لکھا جائے کہ دلچسپی سے پڑھا جائے اور دوبارہ پڑھا جائے۔ 
اس کے لیے تھوڑی سی کوشش کی ضرورت ہے۔ آپ تصور کریں کہ آپ کسی شخص سے ذاتی طور پر ملاقات کر رہے ہیں، مسکراتے ہوئے اور مصافحہ کرتے ہوئے اس شخص کا شکریہ ادا کر رہے ہیں۔ 
پس اس کیفیت کے ساتھ خط تحریر کریں۔
(۱۲) شکریہ کے ایک مناسب خط کی پانچ امتیازی خصوصیات ہوتی ہیں:
۱۔ فراخ دلی/کشادگی کا حامل؛
۲۔ کسی موقع کے ساتھ مخصوص ہو؛
۳۔ فوری تحریر کیا جائے (تاہم تاخیر کے باوجود لکھا جائے)؛
۴۔ مختصر ہو؛
۵۔ ذاتی جذبات و احساسات کا آئینہ دار ہو؛
(آموں کا تحفہ ملنے پر اعلیٰ حیثیت کی حامل غیر ملکی شخصیت کی طرف سے وزیراعظم پاکستان کو خط)
مقام، تاریخ-------------------
محترم----------------،
گزشتہ ماہ آپ کے ارسال کردہ فرحت بخش اور لذیز آموں کے تحفے کا بہت شکریہ۔ کئی دن تک -----نام خاندان----- خاندان کے ناشتہ کی میز پر ان آموں نے عمدہ خوراک کھانے کا غیر معمولی لطف دیا۔	
مجھے افسوس ہے کہ -----نام مقام------میں آپ کے گزشتہ مختصر دورے کے دوران میں آپ سے ملاقات حاصل نہ کر سکا۔  -----نام شخص------نے مجھے بتایا کہ وہ آپ سے گفتگو کر کے کتنا لطف اندوز ہوا۔ 
میں امید کرتا ہوں کہ میں اس سال کے آخر میں پاکستان کا دورہ کروں گا۔
آپ کے کریمانہ اور سوچے سمجھے تحفے کے لیے جسے میں نے بہت پسند کیا۔ آپ کا دوبارہ شکریہ۔
آپ کا مخلص،
(----نام-------)
عزت مآب جناب----------------
وزیراعظم ،
 اسلامی جمہوریہ پاکستان،اسلام آباد
(قالین کا تحفہ وصول ہونے پر، وزیراعظم پاکستان کی طرف سے صدر----نام ملک-----کو خط)
وزیراعظم
اسلام آباد، تاریخ-----------------
محترم  صدر ------نام-------
مجھے گراں قدر قالین وصول کر کے خوشی ہوئی جو آپ نے مہربانی کر کے ارسال کیا۔ جب کبھی میں اس کے حرارت سے بھرپور اور تاباں و دلکش رنگوں کو دیکھتا/دیکھتی ہوں تو استقبال کی وہ گرم جوشی یاد آ جاتی ہے، جو ہمیں -----نام دارالحکومت-----میں حاصل ہوئی۔
۲۔ آپ کے تحفے کی عمدہ ہنرمندی -----نام ملک-----کی روایات اور ثقافت کو دائمی ہدیہ ستائش ہے۔ براہ کرم اپنے فکر انگیز اظہار پر میری گہری ممنونیت/ شکر گزاری قبول فرمائیں۔
مخلص،
(-----نام-------)
وزیراعظم
عزت مآب جناب---------------	
----عہدہ-----
----نام ملک------
----نام دارالحکومت-----
سر  و  پے کا وصول کرنے پر، وزیراعظم کی طرف سے سربراہ ادارہ کو اظہار تشکرکا خط)
وزیراعظم
مقام، تاریخ------------------
محترم جناب----------------،
----نام ادارہ-----کے ملازمین کی یہ انتہائی مہربانی ہے کہ انھوں نے میرے’امداد برائے-------فنڈ‘ کے لیے ایک دن کی تنخواہ وقف کی۔
۲۔ میں ملازمین اور ان تمام افراد کا جنھوں نے چندہ دیا، -----------روپے کے عطیہ کے لیے جو آپ نے ان کی جانب سے ارسال کیا، --------شکریہ کا اظہار کرتاہوں/کرتی ہوں۔
۳۔ میں جانتاہوں کہ آپ کو یہ معلوم کرنے میں دلچسپی ہو گی کہ اب رقم/فنڈ تقریباً-------روپے تک پہنچ گیا ہے اور ملک کے تمام حصوں سے عطیات کی وصولی مسلسل جاری ہے۔
۴۔ میں ایک بار پھر تمام ملازمین اور چندہ دہندگان کا شکریہ ادا کرتا ہوں۔
آپ کا مخلص،
(-----نام-------)
جناب-----------------،
---------عہدہ----------
------نام ادارہ----------
----------پتا -----------
تقریب شادی
(ایک اعلیٰ عہدیدار کی طرف سے دوسرے اعلیٰ عہدیدار کو شکریہ کا خط )
نمبر---------------							
اسلام آباد، تاریخ---------------
محترم---------------،
السلام علیکم،
	میری خواہش ہے کہ میں اپنی بیٹی ----نام------کی تقریب شادی کو عزت بخشنے پر، اخلاص کے ساتھ آپ کا شکریہ ادا کروں۔
 اس مبارک موقع پر، ہمیں اور خاص طور پر نوبیاہتا جوڑے کو ، آپ کو اپنے ساتھ دیکھ کر بہت خوشی ہوئی۔ 
 ہم اس فرحت انگیز شام کو، جسے آپ کی کریمانہ موجودگی نے زیادہ پُر مسرت بنا دیا، یاد رکھیں گے۔
آپ کا شکریہ ادا کرتے ہوئے اور آپ کے لیے بہت بہترین زندگی کی خواہش کرتے ہوئے ، میری بیوی بھی میرے ساتھ شامل ہے۔۔
مخلصانہ آداب اور بہترین نیک تمناؤں کے ساتھ،
آپ کا مخلص،
(------نام-------)
جناب--------------،
-------عہدہ--------
------نام دفتر--------
اسلام آباد
(پریس سیکریٹری برائے وزیراعظم کی طرف سے عزت مآب سفیر ،سفارت خانہ ، اسلام آباد کو شکریہ کا خط)
نمبر-------------------						
مقام، تاریخ-------------------
محترم سفیر---------------،
آپ کے سفارت خانہ میں گزاری ہوئی حالیہ بہت عمدہ/حیران کن شام کے دورا ن میری اور میری بیوی کی اتاری ہوئی تصاویر ارسال کرنے پر آپ کے خیال رکھنے کا شکریہ۔
----------کے لیے عشائیہ پر جلد ہی آپ سے دوبارہ ملاقات کا منتظر ہوں۔
مخلص،
(-------نام---------)
پریس سیکریٹری برائے وزیراعظم
عزت مآب جناب---------------  
سفیر،
سفارت خانہ -----نام ملک------
اسلام آباد
دفتری فرائض کی ادائیگی میں تعاون کے لیے شکریہ کا خط
وزیراعظم سیکریٹریٹ(پبلک)
اسلام آباد
۶؍مارچ۱۹۹۸ء
عطامحمد راجا
ڈپٹی سیکریٹری برائے پرنسپل سیکریٹری/
کمیونٹی ویلفیئر اتاشی(نامزد)
محترم جناب---------------------،
وزیراعظم سیکریٹریٹ میں بطور ڈپٹی سیکریٹری برائے پرنسپل سیکریٹری اپنی مدت عہدہ کی تکمیل پر، میری خواہش ہے کہ وزیراعظم سیکریٹریٹ  میں میرے قیام کے دوران، مفاہمت اور رضامندی کے ساتھ، آپ کے تعاون پر بے حد شکریہ ادا کروں۔
۲۔ میں پوری طرح آگاہ ہوں کہ پورے خلوص دل کے ساتھ آپ کے قابل قدر تعاون اور معاونت سے میں اس قابل ہوا کہ اس دشوار حیثیت میں سرکاری امور سے عہدہ برآ ہو سکوں۔
۳۔ آپ کو اللہ حافظ کہتے ہوئے، میری خواہش ہے کہ آپ کا مستقبل مطمئن اور خوش حال ہو۔
انتہائی نیک تمناؤں کے ساتھ،
آپ کا مخلص،
(عطا محمد راجا)
جناب جمشید عالم،
ڈپٹی سکیریٹری،
وزیراعظم سیکریٹریٹ (پبلک)
اسلام آباد
(----نام تربیتی ادارہ-----کے ملازمین کے بہبود فنڈ کے لیے عطیہ دینے پر شکریہ کا خط)
حکومت پاکستان
(----------ڈویژن)
----نام ادارہ-------
نام------------------
عہدہ-----------------
ٹیلی فون--------------
نیم سرکاری خط نمبر--------------اسلام آباد، تاریخ---------------
موضوع: -----نام تربیتی ادارہ----- کے ملازمین کے لیے بہبود فنڈ
محترم جناب-------------------،
----- سربراہ تربیتی ادارہ----کی جانب سے، بہبود فنڈ میں آپ کی طرف سے مہیا کردہ -------روپے کی رقم کی وصولی کی اطلاع دیتا ہوں۔ 
آپ کی فیاضی اور قابل قدر عطیہ پر، ہم انتہائی قدر کرتے ہیں۔ مستقبل میں بھی ------ روپے ماہانہ فراہم کرنے پر اپنے وعدہ پر اتنا ہی احسان مند ہیں۔
 ----نام تربیتی محکمہ/ادارہ----آپ کو اپنی ٹیم کا ایک اہم رکن خیال کرتاہے اور تربیت سے متعلق مختلف مسائل پر آپ کے قابل قدر مشورے کے لیے ہم آپ کے بے حد شکر گزار ہیں۔
۲۔ آپ کا ایک دفعہ دوبارہ شکریہ۔ ہم آپ کی طویل صحت مند زندگی، سکون اور خوش حالی کے لیے دعا کرتے ہیں۔
آپ کا مخلص،
(----نام ------)
--عہدہ/چیئرمین ملازمین بہبود کمیٹی---
جناب--------------------
پتا-------------
باب نمبر۲۱
سرکاری دورہ کی دعوت اور سرکاری دورہ کے دوران میزبانی
(غیر ملکوں کے ریاستی دورے/سرکاری دورے)
سرکاری دورے کی دعوت (وزیرخارجہ پاکستان کی طرف سے اپنے ہم منصب  ---غیر ملک کا نام---کو خط)
(سرکاری دورہ کی دعوت قبول کرنے پر شکریہ کا خط)
معذرت۔صدر منتخب کی افتتاحی تقریب میں شرکت کے لیے خصوصی وفد کے لیے دعوت
(وزیر امورخارجہ پاکستان کی طرف سے ---نام ملک----کے وزیر امور خارجہ کو خط)
سرکاری دورہ کے دوران میزبانی
(صدر،---نام ملک---کی طرف سے صدر، ---نام ملک---کو شکریہ کا خط)
(سرکاری دورہ کے دوران میزبانی وزیراعظم ،اسلامی جمہوریہ پاکستان کی طرف سے وزیراعظم ،---نام ملک--- کے نام شکریہ کا خط)
(وزیراعظم ، ---نام ملک----کی طرف سے وزیراعظم ،---- نام ملک----کو شکریہ کا خط)
غیر ملکیوں کا ریاستی دورہ/سرکاری دورہ 
۱۔ریاستی دورہ 
کسی ملک کے سربراہ ریاست کی طرف سے دعوت پر، دوسرے ملک کے سربراہ ریاست کا رسمی نوعیت کا دورہ ۔ اس دورے کے دوران میزبان ملک کا سربراہ سرکاری میزبان کے فرائض سر انجام دیتا ہے۔ 
ریاستی دورہ دو خود مختار ریاستوں کے درمیان دوستانہ دو طرفہ تعلقات کا اعلیٰ ترین اظہار ہے اور اس دورے کی امتیازی خصوصیت سرکاری عوامی تقریبات کا انعقاد ہے۔
۲۔سرکاری دورہ
دوسرے ملک کے ریاستی دورے کے مقابلے میں سربراہ ریاست یا سربراہ حکومت کے غیر ملکی سرکاری دورے میں تقریبات کو کم اہمیت دی جاتی ہے۔
۳۔سرکاری عملی دورہ/ورکنگ دورہ
اس دورہ کے دوران دونوں ملکوں کے درمیان تعلقات مضبوط بنانے کے مقابلے میں مسائل پر گفتگو ہوتی ہے۔ 
میزبان ملک اس سطح کی میزبانی نہیں کرتا جس کا مظاہرہ ریاستی دورہ/ سرکاری دورہ میں کیا جاتاہے۔ 
رسمی تقریبات کا زیادہ اہتمام نہیں کیا جاتا۔ مہمان اپنے قیام کا خود بندوبست کرتے ہیں اور دوران قیام اپنے اخراجات خود برداشت کرتے ہیں۔
۴۔غیر ملکوں کے ریاستی دوروں/سرکاری دوروں کی اہمیت
(۱) سربراہان ریاست اور سربراہان حکومت کے غیر ملکی دورے بہت اہمیت کے حامل اور مؤثر ہوتے ہیں۔ 
اگرچہ بیرون ملک سفارت خانے موجود ہوتے ہیں لیکن یہ دورے سفارتی رابطوں کی اعلیٰ ترین صورت ہیں اور غیر ملکی تعلقات میں قابل قدر کردار ادا کرتے ہیں۔ 
ریاستوں کے رہنماؤں کے درمیان براہ راست گفتگو سے مفید نتائج سامنے آتے ہیں جو طرفین کے لیے مخلص ہوتے ہیں۔ 
خواہ پالیسی کی رابطہ کاری کا مسئلہ ہو، ملکی مفادات کی وضاحت کرنی ہو یا وقتاً فوقتاً پیش آنے والے دو طرفہ مسائل حل کرنے ہوں، غیر رسمی سربراہی گفتگو بہت ہی مدد گار ثابت ہوتی ہے۔
(۲) ریاستی /سرکاری دوروں کی تعداد بہت کم ہوتی ہے۔ 
ان پر بہت وقت صرف ہوتا ہے اور اخراجات بہت زیادہ ہوتے ہیں۔ 
ان دوروں کے مقاصد بہت مختلف ہوتے ہیں تاہم عمومی مقاصد دو طرفہ تعلقات کو تقویت دینا اور ان میں اضافہ کرنا ہوتاہے لیکن گفتگو کا ارتکاز سیاسی مسائل، انسانی حقوق، ماحولیاتی تحفظ، ثقافتی و تعلیمی روابط یا دوسرے موضوعات پر ہو سکتا ہے۔ 
ایک اہم موضوع جس پر ان مذاکرات کے دوران زیادہ ترگفتگو ہوتی ہے ، کا تعلق معاشی تعلقات سے ہوتا ہے۔ 
معاشی میدان میں عالمی معاشی مسائل سے لے کر دو طرفہ قریبی معاشی تعاون، مشترکہ سرمایہ کاری پروجیکٹ اور تجارتی تنازعات گفتگو میں شامل ہو سکتے ہیں۔ 
سربراہان ریاست اور سربراہان حکومت کے ساتھ بڑے کاروباری افراد اورمنتظمین کا وفد بھی اکثر شامل ہوتا ہے۔ 
ریاستی دوروں کے موقع پر رابطہ دفاتر اور کاروباری نمائندگی کے مراکز کھولے جاتے ہیں۔ 
عہد ناموں /ٹریٹیز اور معاہدوں/ایگریمنٹس پر دستخط ہوتے ہیں اور بڑے دو طرفہ پروجیکٹوں کو سرکاری طور پر حوالے کیا جاتا ہے۔
۳۔ سربراہان ریاست اور سربراہان حکومت کے غیر ملکی دوروں کا بین الاقوامی تجارت سے بھی عملی تعلق ہے۔ 
ریاستوں کے درمیان تجارتی تعلقات پر سیاسی عوامل اثر انداز ہوتے ہیں۔ 
مثال کے طور پر، جمہوری ادارے، یکساں خارجہ پالیسیاں، ایک ہی فوجی اتحاد یا بین الاقوامی ادارے کی رکنیت سے باہمی تجارت کو فائدہ ہوتاہے۔ 
اگرچہ بیرونی ملکوں میں سفارتی نمائندگی (سفارت خانہ، قونصل خانہ) برآمدات کے فروغ میں اہم کردا ادا کرتی ہے لیکن ریاستی دوروں/سرکاری دوروں کا عام طور پر برآمدات پر مثبت اثر پڑتا ہے۔ 
ایک تجزیاتی رپورٹ کے مطابق ایک مخصوص نوعیت کے بیرونی سربراہی دورے سے آٹھ تا دس فی صد دو طرفہ برآمدات میں اضافہ ہوتا ہے، بشرطیکہ دوسرے عوامل یکساں رہیں۔ 
۴۔ پارلیمانی جمہوریتوں میں، خواہ سربراہان ریاست رسمی طور پر دعوت نامہ ارسال کریں یا دعوت نامہ قبول کریں، وہ یہ کارروائی سربراہان حکومت کے مشورہ پر کرتے ہیں جو عام طورپر فیصلہ کرتے ہیں کہ دعوت نامہ کب جاری کیا جائے یا دعوت نامہ قبول کیا جائے۔
۵۔کثیر فریقی اجلاس
دو طرفہ مذاکرات کے لیے کسی خاص ملک کے دورے کے علاوہ، سربراہان ریاست وسربراہان حکومت کثیر فریقی کانفرنسوں/ اجلاسوں(مثلاً جی۔/۷جی۔۸ اجلاس)، بین الاقوامی اداروں(مثلاً اقوام متحدہ)، تقریبات میں شرکت (سرکاری افتتاح، سالگرہ ، ریاستی رسومات جنازہ) اور غیر رسمی مقاصد (مثلاً دوران سفر مختصر قیام )کے سلسلے میں مختلف ملکوں کا دورہ کرتے ہیں۔
ریاستی دورہ کے اجزائ
ریاستی دورہ کے عام طور پر مندرجہ ذیل اجزاء ہوتے ہیں تاہم ہر میزبان ملک کی اپنی روایات کے مطابق چند اجزاء کم بھی ہو سکتے ہیں:
دورہ کرنے والے سربراہ ریاست کی آمد کے فوری بعد میزبان ریاست کا سربراہ(اگر دونوں سربراہان ریاست نے بعد میں کسی اور مقام پر ملاقات کرنا ہو تو نچلے درجے کا سرکاری نمائندہ) اور میزبان ملک میں مہمان ملک کا سفیر(یا ناظم الامور انچارج) مہمان سربراہ ریاست کا خیر مقدم کرتا ہے۔
دورہ کرنے والے سربراہ ریاست کے اعزاز میں ۲۱ توپوں کی سلامی۔
فوجی بینڈ کی طرف سے دونوں ملکوں کے قومی ترانوں کی دھن ۔
فوجی گارڈ آف آنر کا معائنہ۔
دورہ کرنے والے سربراہ ریاست کا تعارف میزبان ریاست کے اعلیٰ سرکاری حکام/نمائندوں سے کرایا جاتاہے جبکہ میزبان سربراہ ریاست کا تعارف مہمان سربراہ ریاست کے ارکان وفد سے کرایا جاتا ہے۔
دونوں سربراہان ریاست کے درمیان تبادلہ تحائف۔
مہمان سربراہ ریاست کے اعزاز میں میزبان سربراہ ریاست کی طرف سے عشائیہ۔
عشائیہ کے بعد دونوں سربراہوں کی طرف سے تقاریر۔
میزبان ملک کے قانون ساز ادارے کا دورہ؛ عام طور پر مہمان سربراہ ریاست کو مقننہ سے رسمی خطاب کی دعوت دی جاتی ہے۔
میزبان ملک کی عسکری یادگار پر مہمان سربراہ ریاست کی طرف سے پھولوں کی چادر چڑھانا (اعلیٰ اہمیت کے حامل دورہ کے دوران)۔
دونوں ملکوں کے درمیان تعلقات اجاگر کرنے کے لیے ثقافتی تقریبات کا انعقاد۔
ریاستی دورہ کے اختتام پر، مہمان سربراہ ریاست روایتی طور پر میزبان سربراہ ریاست کو رسمی طور پر دعوت دیتاہے کہ وہ مناسب وقت پرمہمان سربراہ ریاست کے ملک کا دورہ کرے ، اکثر ملکوں نے غیر ملکی سربراہان ریاست کی میزبانی کے لیے زیادہ سے زیادہ سالانہ دس دوروں کی حد طے کی ہوئی ہے اور چند ملکوں نے تو سالانہ صرف دو غیر ملکی سربراہان ریاست کے دوروں کی حد رکھی ہوئی ہے۔ 
اکثر سربراہان ریاست میزبان ملک کے سربراہ ریاست کی سرکاری رہائش گاہ میں قیام کرتے ہیں یا غیر ملکی مہمانوں کے لیے مختص گیسٹ ہاؤس/ مہمان خانہ میں قیام کرتے ہیں یا میزبان ملک میں قائم اپنے سفارت خانہ میں قیام کرتے ہیں۔
۶۔مملکت متحدہ برطانیہ و شمالی آئرلینڈ کا دورہ
مملکت متحدہ میں سربراہان ریاست اور سربراہان حکومت کی میزبانی کی ذمہ داری ملکہ کے پاس ہے۔ 
دورے کا فیصلہ دفتر خارجہ اور دولت مشترکہ کے مشورے پر کیا جاتاہے۔
شاہی پروٹوکول ریاستی دورے کو حسب ذیل بیان کرتا ہے:
’’ہر دورہ منگل سے جمعہ تک ہوتاہے اور سربراہ ریاست بکنگھم پیلس یا ونڈسرکیسل یا کبھی کبھار ایڈن برگ کے ہولی وڈ ہاؤس پیلس میں قیام کرتا ہے۔ 
دورے کے دوران سربراہ ریاست وزیراعظم،حکومت کے وزراء ، سیاسی پارٹیوں کے رہنماؤں اور لندن میں سفارت خانوں کے سربراہوں اور تجارت و صنعت کے رہنماؤں سے ملاقات کرتاہے۔ سربراہ ریاست اپنے اعزاز میں ریاستی ضیافت میں شریک ہوتا ہے اور واپسی میں ایک ضیافت کی میزبانی کرتاہے۔ 
دورہ کرنے والا سربراہ ریاست ایک دن لندن یا ایڈن برگ سے باہر گزارتاہے اور اپنی دلچسپی کے مقامات یا اداروں کا دورہ کرتاہے تاکہ وہ برطانوی زندگی کے مختلف پہلوؤں سے واقف ہو سکے۔ 
سربراہی دورے کی اتنی زیادہ تیاریوں کی وجہ سے، برطانوی ملکہ عام طور پر ہر سال صرف دوسربراہی دوروں کی میزبانی کرتی ہیں۔
۷۔ریاستہائے متحدہ امریکا کا دورہ
(۱) ریاستی دورہ
غیر ملکی سربراہ ریاست، بادشاہ/ملکہ کا اعلیٰ ترین حیثیت کا دورہ جس کی دعوت امریکی صدر دیتا ہے۔
ریاستی دورہ کے دوران چار دن اور تین رات کے لیے مہمان کا قیام بلیر ہاؤس (صدر کا سرکاری مہمان خانہ) میں ہوتا ہے جو وائٹ ہاؤس سے چند قدم کے فاصلہ پر ہے۔
اس دورہ کے دوران مہمان کی صدر سے ملاقات ہوتی ہے۔ 
وائٹ ہاؤس میں عشائیہ کا انتظام ہوتاہے۔ 
وائٹ ہاؤس میں آمد اور روانگی پر، وائٹ ہاؤس کے جنوبی میدان میں، مکمل اعزاز کے ساتھ تقریب ہوتی ہے اور ۲۱ توپوں کی سلامی ہوتی ہے۔ 
تحائف کا تبادلہ بھی ہو سکتا ہے۔ مہمان اور میزبان سربراہ کی بیویاں تقریبات اور عشائیہ میں شامل ہو سکتی ہیں۔ 
صحافیوں اور تصاویر کی بہت زیادہ سہولت دستیاب ہوتی ہے۔
(۲)سرکاری دورہ
امریکی صدر کی دعوت پر، دوسرا اعلیٰ ترین اہمیت کا دورہ جو سربراہ حکومت کے لیے مخصوص ہے۔ 
مہمان سربراہ حکومت تین رات اور چار دن بلیر ہاؤس (Blair House)میں قیام کر سکتاہے۔ 
امریکی صدر سے ملاقات ہوتی ہے۔ آمد اور روانگی پر مکمل اعزاز کے ساتھ وائٹ ہاؤس کے جنوبی میدان میں تقریبات ہوتی ہیں۔ 
۱۹ توپوں کی سلامی اور وائٹ ہاؤس میں سرکاری ڈنر ہوتاہے۔ تحائف کا تبادلہ ہو سکتا ہے۔ 
دونوں سربراہوں کی بیویاں تقریبات اور عشائیہ میں شریک ہو سکتی ہیں۔ ریاستی دورہ اور سرکاری دورہ میں مہمان کی حیثیت کے علاوہ کوئی خاص فرق نہیں ہوتا، سوائے توپوں کی سلامی میں تعداد (۲۱  اور  ۱۹) اور وائٹ ہاؤس مین عشائیہ کے نام (ریاستی بمقابلہ سرکاری کا فرق ہوتاہے)۔
(۳) سرکاری عملی دورہ/ورکنگ دورہ
امریکی صدر کی دعوت پر سربراہ ریاست اور سربراہ حکومت دونوں کے لیے یہ دورہ ہو سکتاہے۔ 
بلیر ہاؤس (Blair House)میں مہمان سربراہ دو رات اور تین دن قیام کر سکتا ہے۔ 
امریکی صدر سے ملاقات ہوتی ہے۔ مہمان سربراہ کی آمد اور روانگی پر تقریبات کا انعقاد نہیں ہوتا۔ 
صحافیوں کو چند تصاویر اتارنے کا موقع دیا جاتا ہے ۔ 
کبھی کبھار پریس کانفرنس بھی ہو جاتی ہے۔ 
تحائف کا تبادلہ نہیں ہوتا۔ 
سربراہوں کی بیویاں ظہرانہ میں شریک نہیں ہوتیں۔
(۴) عملی دورہ/ورکنگ دورہ 
دوروں کی اہمیت کے لحاظ سے چوتھے نمبر پرہے۔ 
امریکی صدر کی دعوت پر سربراہ ریاست یا سربراہ حکومت کو مصروف کام/ورکنگ دورہ کی پیش کش کی جاتی ہے۔ 
عام طور پر وائٹ ہاؤس میں صدر کے ساتھ ایک اجلاس ہوتاہے جس میں ظہرانہ یا عشائیہ نہیں ہوتا۔ 
صحافی بھی موجود نہیں ہوتے۔ تحائف کا تبادلہ نہیں ہوتا۔ 
دونوں سربراہوں کی بیویاں بھی موجود نہیں ہوتیں۔
(۵)پرائیویٹ /نجی دورہ
اس دورہ میں کوئی سربراہ ریاست، سربراہ حکومت، وزیرخارجہ یا کوئی دوسرا سرکاری اہل کار ریاستہائے متحدہ امریکا میں امریکی صدر کی دعوت کے بغیر آتا ہے۔ 
غیر ملکی مہمان امریکی صدر سے ملاقات کی درخواست کر سکتا ہے۔ 
امریکی صدر کی طرف سے  اس تجویز سے اتفاق کی صورت میں، امریکی صدر اور غیر ملکی ایک مصروف کام اجلاس(ورکنگ سیشن) میں ملاقات کرتے ہیں۔ 
اس موقع پر کوئی رسم نہیں ہوتی۔ 
صرف تصاویر اتروانے کا موقع ہو سکتا ہے۔
(۶) ریاستی/سرکاری دورہ اور سرکاری دورہ ورکنگ دورہ میں فرق جب امریکی صدر کسی غیر ملکی سربراہ ریاست یا سربراہ حکومت کو ریاستہائے متحدہ امریکا کا دورہ کرنے کی دعوت دینا چاہتا ہے تو وہ سوچتا ہے کہ دونوں سربراہ اس ملاقات میں کیا کریں گے۔ 
اکثر اوقات انھیں ایک سرکاری ورکنگ/مصرف کام دورے کی ضرورت ہوتی ہے جس کے دوران وہ اجلاس کریں اور باہمی دلچسپی کے مختلف مسائل پر گفتگو کریں اور ان کا حل تلاش کریں۔ 
ایک سرکاری ورکنگ/مصروف کام دورہ حقیقی طور پر دورے کا اصل مقصد پورا کرتاہے جبکہ سربراہ ریاست اور سربراہ حکومت کا دورہ ایک رسمی اور تقریباتی نوعیت کا ہوتاہے جس میں میزبان ملک کا اعزاز اور تکریم کی جاتی ہے۔ 
اس لیے کسی امریکی صدر کے چار سالہ دور میں کسی ملک کے سربراہ ریاست کا ایک ہی دورہ ہو سکتا ہے۔ 
کسی غیر ملکی سرکاری مہمان کا دورہ کس قسم کا ہوناچاہیے۔ 
اس بارے میں فیصلہ قومی سلامتی کونسل اور سٹیٹ ڈیپارٹمنٹ کرتاہے۔
سرکاری دورے کی دعوت
(وزیرخارجہ پاکستان کی طرف سے وزیرخارجہ کو ---غیر ملک کا نام---کو نیم سرکاری خط)
حکومت پاکستان
وزارت امور خارجہ
وزیر خارجہ
نمبر---------------اسلام آباد، تاریخ--------------------------
محترم جناب----------------------،
مجھے بہت حوشی ہے کہ میں عزت مآب کو -----تاریخ------سے -----تاریخ-----تک پاکستان کا سرکاری دورہ کرنے کی پُرخلوص دعوت دوں۔
میں مکمل پُراعتماد ہوں کہ عزت مآب کا دورہ ہمارے دونوں ملکوں کے تاریخی تعلقات مضبوط کرنے اور دونوں ملکوں کے عوام کے مشترکہ مفادات کے لیے باہمی تعاون میں اضافہ کرنے کے لیے ایک نیا باب کھولے گا اور مزید مواقع پیدا کرے گا۔
میں ---نام دارالحکومت---میں عزت مآب کا پُرتپاک استقبال کرنے کا منتظر ہوں۔
آپ کا مخلص،
( -------نام------)
وزیرامور خارجہ
عزت مآب جناب----------------،
وزیرامور خارجہ،
-------نام ملک----------
----نام دارالحکومت--------
(سرکاری دورہ کی دعوت قبول کرنے پر شکریہ کا خط)
حکومت پاکستان
وزارت امور خارجہ
وزیر خارجہ
نمبر-------------اسلام آباد، تاریخ--------------------------
محترم جناب--------------------،
----- تاریخ--------کے آپ کے خط کے جواب میں، مجھے بہت خوشی ہے کہ میں اخلاص کے ساتھ آپ کا شکریہ اداکروں کہ آپ نے پاکستان کا سرکاری دورہ کرنے کی میری دعوت کو سرکاری طور پر قبول کر لیا ہے۔
میں حسب تجویز----تاریخ------ کو اسلام آبادمیں آپ کا پُرتپاک خیر مقدم کرتاہوں۔
میں ضرور یقین رکھتا ہوں کہ آپ کا دورہ ہمارے باہمی تبادلۂ خیال کے لیے ایک مناسب موقع ہو گا کہ دونوں ملکوں کے باہمی مفاد میں کس طرح تعاون میں مزید اضافہ کیا جائے۔
۲۔ میں ---میزبان ملک کے دارالحکومت کا نام---میں جلد ہی آپ سے ملاقات کا منتظر ہوں۔
آپ کا مخلص،
( -------نام------)
وزیرامور خارجہ
عزت مآب جناب----------------،
وزیرامور خارجہ،
-------نام ملک----------
----نام دارالحکومت--------
معذرت۔ صدر منتخب کی افتتاحی تقریب میں شرکت کے لیے خصوصی وفد کے لیے دعوت
(وزیرامور خارجہ پاکستان کی طرف سے ---نام ملک----کے وزیرامور خارجہ کو خط)
حکومت پاکستان
وزارت امور خارجہ
وزیر خارجہ،
نمبر----------------اسلام آباد، تاریخ--------------------------
عزت مآب جناب-------------------
میں آپ کے خط مورخہ----------------کی وصولی کی اطلاع دیتا ہوں جس میں آپ نے ---نام ملک----کی نمائندگی کرنے والے خصوصی وفد کے لیے دعوت دی ہے تاکہ وہ ----تاریخ------کو، -------میں منعقد ہونے والی عزت مآب ----------صدر منتخب کی افتتاحی تقریب میں شرکت کر سکے۔
میری حکومت عزت مآب کی دعوت کی انتہائی قدر کرتی ہے لیکن اظہار تاسف کرتی ہے کہ موجودہ وقت میں ایک خصوصی وفد بھیجنے کے بارے میں آپ کے پُرتپاک برتاؤ سے فائدہ اٹھانے کی حالات اجازت نہیں دیتے۔
عزت مآب ،میں آپ کو اور آپ کے ذریعے سے صدر منتخب کو ان کی افتتاحی رسم کے مبارک موقع پر ہماری نیک خواہشات پہنچاتا ہوں۔
آپ کا مخلص،
( -------نام------)
وزیرامور خارجہ
عزت مآب جناب----------------،
وزیرامور خارجہ
-------نام ملک----------
----نام دارالحکومت--------
سرکاری دورہ کے دوران میزبانی
(صدر ، ---نام ملک----کی طرف سے صدر،----نام ملک----کو شکریہ کا خط)
صدر
-----نام ملک-----
نمبر-----------------	                          -----نام دارالحکومت-----،تاریخ--------------------------
محترم------------------------،
---- نام ملک----- کے ہمارے دورے کے دوران آپ کی غیر معمولی میزبانی کے لیے آپ کا بہت شکریہ۔ 
جس انداز سے آپ نے اور آپ کی حکومت نے یقینی بنایا کہ اس خوب صورت ملک میں ہمارا مختصر قیام سہولت کے ساتھ گزرے، میں اس کی قدر/تحسین کرتا ہوں۔
۲۔ ہمیں یقین ہے کہ ---نام تنظیم-----ہمارے مشترکہ مفادات اور اس علاقے کے ملکوں کی پائیدار معاشی ترقی کے لیے نہایت اہم ہے۔
۳۔ دو طرفہ طور پر اور ----نام علاقائی تنظیم-----کے اندر، دونوں صورتوں میں، میں مزید تعاون کی توقع رکھتاہوں،کامنتظر ہوں۔
بے انتہا نیک خواہشات کے ساتھ،
آپ کا مخلص،
(-----نام-------)
صدر
---- نام ملک-------
عزت مآب جناب----------------،
صدر،
-------نام ملک----------
----نام دارالحکومت--------
(وزیراعظم اسلامی جمہوریہ پاکستان کے سرکاری دورہ کے دوران میزبان ملک کے وزیراعظم کے نام شکریہ کا خط)
وزیراعظم
نمبر--------------اسلام آباد، تاریخ--------------------------
محترم جناب وزیراعظم،
-----نام ملک ------، کے میرے دورے پر میرے کریمانہ استقبال کے لیے، میں آپ کا اور آپ کی حکومت کا بے حد پُرخلوص شکریہ ادا کرنا چاہتا ہوں۔ آپ کی کابینہ کے ارکان اور خاص طور پر آپ کے ساتھ ذاتی طور پر، ملاقات کا موقع ملنے پر اور موجودہ بین الاقوامی مسائل پر تبادلۂ خیال کر کے ، میں انتہائی شکر گزار ہوں۔
یہ ایک بہت دلچسپ دورہ تھا جو آپ نے ہمارے لیے ممکن بنا یا۔
---جگہ----پر مسرت بخش عشائیہ کے لیے آپ کا اور بیگم ---نام----کا شکریہ ادا کرنے کے لیے میری بیوی میرے ساتھ شامل ہے؛ یہ ایک بہت پر لطف شام تھی اور اس نے ہمارے مکمل دورے کو ایسا بنا دیا جو ہم ہمیشہ یاد رکھیں گے۔ 
ہم دونوں آپ کو اور بیگم ----نام-----کو اپنی بہترین نیک خواہشات ارسال کرتے ہیں۔
آپ کاانتہائی مخلص،
(-----نام-------)

وزیراعظم
-------نام ملک----------
----نام دارالحکومت--------
سرکاری دورہ کے دوران میزبانی
(وزیراعظم،----نام ملک---- کی طرف سے وزیراعظم،----نام ملک-----کو شکریہ کا خط)
وزیراعظم
--- نام دارالحکومت---، تاریخ---------------------
محترم جناب وزیراعظم،
--نام ملک---- کے حالیہ دورے کے دوران میرے اور میرے وفد کے پُرجوش استقبال اور میزبانی پر اور ---نام دارالحکومت---میں ہمارے قیام کو یاد گار بنانے کے لیے، میری خواہش ہے کہ عزت مآب اور ----نام ملک----کے دوستانہ عوام کا مخلصانہ شکریہ ادا کروں۔
عزت مآب کے ساتھ تبادلۂ خیالات نے یقینی طور پر ہمارے دونوں ملکوں اور عوام کے درمیا ن بہتر مفاہمت ، باہمی اعتماد اور خیر سگالی میں مدد دی۔ 
آپ کے خوبصورت ملک کے ہمارے حالیہ دورے کے دوران آپ کی فیاضانہ میزبانی کا جواب دینے کی امید کرتے ہوئے،میں آپ کو اور مادام کو دعوت دیتا ہوں کہ باہمی طور پر طے کردہ مناسب وقت پر ----نام ملک-----کا دورہ کریں۔
میں مکمل طور پر پُراعتماد ہوں کہ عزت مآب کا دورہ ہمارے دونوں ملکوں اور قوموں کے درمیان دوستی اور مفاہمت کے رابطوں کو مزید مستحکم کرے گا۔
مخلصانہ نیک خواہشات کے ساتھ،
آپ کا مخلص،
عزت مآب جناب----------------،
وزیراعظم،
-------نام ملک----------
----نام دارالحکومت--------
﻿ باب نمبر  ۲۲
عوام کے خطوط(شکایات، تجاویز، حمایت، آراء)
فہرست مندرجات
تعارفی نوٹ
ازالہ عوامی شکایات 
عوامی شکایات (وزیراعظم کے نام خط کا جواب)
عوامی شکایات(وزیراعظم کے نام خط کا جواب)
معیشت پر تجاویز(وزیراعظم کی جانب سے شکریہ کا خط)
(وزیراعظم کے ساتھ ملاقات کے لیے درخواست)
کسی خاص موضوع پر آراء(وزیراعظم کے نام، صدر----نام انجمن----کے خط کا جواب)
وزیراعظم کے نام (سیکریٹری،---نام انجمن---کی طرف سے وصول شدہ خط کا جواب)
(صدر،----نام انجمن----کی طرف سے رکن قومی اسمبلی پاکستان کے نام خط)
عوامی شکایات(سیکریٹری ---------ڈویژن کے نام خط کا جواب)
حمایت کا پیغام(وزیراعظم کا جواب)
(کتاب وصول ہونے پر وزیراعظم کی طرف سے شکریہ کا خط)
(وزیراعظم کی تصویر ارسال کرنے کے ساتھ، وزیراعظم کی جانب سے خط کا جواب)
(کانفرنس میں تقریر کے لیے خیالات اور تجاویز ارسال کرنے پر شکریہ کا خط)
(تسلی کا خط وصول ہونے پر وزیراعظم کی طرف سے شکریہ کا خط)
ازالہ عوامی شکایات 
اچھی طرز حکمرانی کا تقاضا ہے کہ حکومت شہریوں سے وصول ہونے والی شکایات دور کرنے کے لیے فوری طور پر مناسب اقدامات اٹھائے۔
اقسام شکایات
عوام سے وصول ہونے والی شکایات کی مندرجہ ذیل اقسام ہو سکتی ہیں:
کسی خدمت/ سروس کی عدم دستیابی؛
نسل، ذات، جنس یا مذہب کی بنیاد پر نا انصافی اور امتیاز؛
متعلقہ ادارے کے عملہ کا غلط طرز عمل؛
بد عنوانی؛
کوئی چیز دینے کا وعدہ کرنے کے بعد ، نہ دینا؛
کوئی معاملہ نمٹانے میں غیر معمولی تاخیر؛
حکومت کی سطح پر ازالۂ شکایات کا نظام
وفاقی سطح پر صدر سیکریٹریٹ اور وزیراعظم سیکریٹریٹ اور صوبائی سطح پر گورنر سیکریٹریٹ اور وزیر اعلیٰ سیکریٹریٹ میں عام طور ہمیشہ سے ازالۂ شکایات سیل قائم ہیں۔ 
حال ہی میں وفاقی حکومت نے پاکستان شہری پورٹل قائم کیا ہے۔ 
یہ ایک مربوط نظام ہے جس سے وفاقی اور صوبائی حکومتوں کے تمام دفاتر منسلک ہے۔ 
پاکستان شہری پورٹل کے ذریعے اندراج کردہ ہر شکایت متعلقہ دفتر تک پہنچ جائے گی۔ 
یہ پورٹل شہریوں اور حکومت کے درمیان ایک امدادی ذریعہ کہ کام کرے گی تاکہ عوام کی شکایات بروقت دور کی جا سکیں۔
ہدایات سیکریٹریٹ میں دیا گیا طریق کار
(۱) عوام سے وصول ہونے والے ہر خط کی وصولی کی فوری طور پر اطلاع متعلقہ شخص کو ارسال کی جائے؛
(۲) معاملے پر غور مکمل ہونے اور اسے نمٹانے کے بعد حتمی/آخری جواب ضرور ارسال کیا جائے؛
(۳) یہ خط شائستہ الفاظ میں، احترام اور خلوص کے اظہار کے ساتھ تحریر کیا جائے؛
(۴) مناسب معیار کی سٹیشنری استعمال کیا جائے؛
(۵) القاب میں محترم جناب (Dear sir)سے مخاطب کیا جائے؛
(۶) خط کا آغاز ’’میری گزارش ہے I have the honour to say‘‘ سے کیا جائے؛
(۷) اختتام میں آپ کا صادق(Yours truly) تحریر کیا جائے؛
(۸) خط بھیجنے والے کے دستخط کے ساتھ اس کا نام ، عہدہ اور ٹیلی فون نمبر بھی خط پر درج کیے جائیں؛
اقدامات کا مؤثر ہونا
ازالۂ شکایات کے لیے اٹھائے گئے اقدامات کے مؤثر ہونے کے بارے میں مندرجہ ذیل معیار سے اندازہ لگایا جا سکتا ہے:
وصول شدہ شکایات کی تعداد اور ان کی نوعیت؛
نامعلوم ردّعمل کا قابل قبول ہونا؛
غلط/نا درست شکایات کا تناسب؛
ازالۂ شکایات دور کرنے میں دقت یا
یکساں نوعیت کی شکایات کا دوبارہ آنا؛
ازالۂ شکایات کی کارروائی تیز کرنے کی ضرورت؛
ازالۂ شکایات کے بارے میں حکومت کا جواب وصول ہونے پر ، شکایت کنندہ کی طرف سے اطمینان کا اظہار، تصدیق یا عدم اطمینان اور حل شکایت مسترد کرنا۔
روایتی ازالۂ شکایت کے نظام کی ناکامی کے اسباب
شکایات پیش کرنے کے لیے مناسب نظام کی عدم دستیابی یا مشکلات کا سامنا کرنا؛
افسر تعلقات عامہ/ ازالۂ شکایات افسر کا متعلقہ محکمہ یا متعلقہ افسر پر اختیار نہ ہونا؛
شکایت کنندہ کے لیے دفتر کی اعلیٰ انتظامیہ سے رابطہ کرنے کی کوئی صورت نہ ہونا؛
متعلقہ با اختیار افسر کی بد عنوانی یا بدانتظامی کے خلاف رپورٹ کرنے سے شہری کو خوف۔
عوامی شکایات (وزیراعظم کے نام خط کا جواب)
نام-----------------						    وزیراعظم سیکریٹریٹ(پبلک)
------عہدہ---------
ٹیلی فون-------------
نمبر-------------------اسلام آباد، تاریخ---------------
محترم-----------------
میں آپ کو وزیراعظم کی جانب سے خط تحریر کر رہی/رہا ہوں تاکہ آپ کے خط مورخہ--------------کے لیے آپ کا اور آپ کے شریک دستخط کنندگان کا شکریہ ادا کروں۔
۲۔ آپ نے ان سے رابطہ کرنے کے لیے جو وقت نکالا، وزیراعظم اس کے لیے ممنون/ شکرگزار ہیں۔
۳۔ چونکہ -----نام -----ڈویژن، اس معاملے پر غور کرنے کا ذمہ دار ہے، وزیراعظم نے مجھے کہا ہے کہ آپ کا خط----نام--- ڈویژن کو ارسال کر دیا جائے تاکہ وہ اس معاملے کے مختلف پہلوؤں کا جائزہ لیں اور آپ کی دلچسپی کے معاملات کا براہ راست جواب دیں۔
آپ کا مخلص،
(------نام-------)
-----عہدہ-------
جناب ---------------------------،
پتا-------------------------------
عوامی شکایات (وزیراعظم کے نام خط کا جواب)
نام---------------- وزیراعظم سیکریٹریٹ (پبلک)
------عہدہ---------
ٹیلی فون-------------
نمبر------------------اسلام آباد، تاریخ---------------
محترم جناب-----------------
وزیراعظم سے رابطہ کرنے کا شکریہ۔
۲۔ میں امید کرتا ہوں کہ آپ کو اندازہ ہو گا کہ وزیراعظم ہر ہفتہ بڑی تعداد میں خطوط وصول کرتے ہیں اور یہ اکثر ضروری ہوتا ہے کہ اٹھائے گئے معاملات کے لیے ذمہ دار ڈویژن سے کہا جائے کہ اس بارے میں ضروری کارروائی کرے اور اس کے مطابق متاثرہ شخص کو مطلع کرے۔
۳۔ ایسا معلوم ہوتا ہے کہ آپ کو --------------ڈویژن سے جواب وصول نہیں ہوا ہے جس پر مجھے افسوس ہے۔ 
اس بات کو یقینی بنانے کے لیے کہ وہ آپ کے موجودہ خدشات سے آگاہ ہو جائیں، میں نے آپ کی مزید مراسلت انھیں ارسال کر دی ہے۔
۴۔ اگر آپ پسند کریں تو مندرجہ ذیل پتہ پر ان سے رابطہ کر سکتے ہیں:-------
۵۔ وزیراعظم کو خط تحریر کرنے کا ایک دفعہ دوبارہ شکریہ
آپ کا مخلص،
(------نام-------)
-----عہدہ-------
جناب---------------------
پتا-------------------------
معیشت پر تجاویز (وزیراعظم کی جانب سے شکریہ کا خط)
وزیراعظم سیکریٹریٹ (پبلک)
اسلام آباد، تاریخ---------------
محترم جناب-----------------
آپ کے فکر انگیز خط مورخہ-------------------پر آپ کا شکریہ ادا کرنے کے لیے میں وزیراعظم کی جانب سے آپ کو خط تحریر کر رہی ہوں۔
۲۔ ہماری معیشت کے مختلف پہلوؤں پر مفید تجاویز پر مشتمل آپ کا خط وزیرمالیات کو غور اور مناسب کارروائی کے لیے ارسال کر دیا گیا ہے۔
نیک تمناؤں کے ساتھ،
 مخلص،
(------نام-------)
-----عہدہ-------
جناب -----------------
--------پتا------------
(وزیراعظم کے ساتھ ملاقات کے لیے درخواست)
وزیراعظم 
تاریخ---------------
محترم -----------------
مجھے اب آپ کے بہت دلچسپ خط مورخہ--------------- کے پڑھنے کا موقع ملا۔
۲۔ میں ---------- سے------------ ، -----(نام مہینہ)---- کے ہفتے کے دوران آپ سے ملاقات کرنا بہت زیادہ پسند کروں گا تاکہ ہم اکٹھے گفتگو کر سکیں۔
۳۔ میں مسرور ہوں گا اگر آپ -----مقام------پر، ----- تاریخ------کو -------بجے میرے ساتھ ظہرانہ کرنے کے لیے وقت نکال سکیں۔
۳۔ میں آپ سے دوبارہ ملاقات کا منتظر ہوں گا۔
بہت نیک خواہشات کے ساتھ،
آپ کا مخلص،
(------نام-------)
جناب -----------------
--------پتا------------
کسی خاص موضوع پر آراء (----نام انجمن-----کے عہدے دار کا وزیراعظم کے نام خط کا جواب)
حکومت پاکستان
وزیراعظم سیکریٹریٹ (پبلک)
سرکاری خط نمبر-----------اسلام آباد، تاریخ---------------
محترم جناب-----------------،
وزیراعظم نے مجھے کہا ہے کہ میں آپ کے خط مورخہ----------------کا شکریہ ادا کروں۔
۲۔ جناب----------------ذاتی طور پر آپ کو جواب دینا پسند کرتے لیکن یہ ممکن نہیں تھا کیونکہ آپ جانتے ہیں کہ وہ ہر ہفتہ ہزاروں خطوط وصول کرتے ہیں۔
۳۔ جو معاملہ آپ نے اٹھایا وہ وزارت---------------- کی ذمہ داری ہے، اس لیے انھوں نے کہا ہے کہ آپ کا خط متعلقہ وزارت کو ارسال کر دیا جائے تاکہ وہ آپ کے نقطہ ہائے نظر سے آگاہ ہو سکیں۔
آپ کا مخلص،
(------نام-------)
-----عہدہ-------
جناب -----------------
------- نام انجمن-------
--------پتا-----------
عوامی شکایات (سیکریٹری، -----نام انجمن-----کی طرف سے وصول شدہ خط کا جواب)
وزارت----------------
حکومت پاکستان
نام---------------------
--------عہدہ----------
ٹیلی فون----------------
نمبر-------------اسلام آباد، تاریخ---------------
محترم جناب-----------------
براہ کرم آپ کے خط مورخہ----------------بابت-----------------بنام---------------وفاقی وزیر برائے -------------کی طرف رجوع کریں۔
۲۔ اس سلسلے میں ، جناب-------------ڈائریکٹر جنرل، ----نام محکمہ-----، اسلام آباد سے ایک نیم سرکاری خط نمبر------- مورخہ--------------وصول ہوا ہے جس کی ایک نقل آپ کی کریمانہ معلومات کے لیے ملفوف ہے۔
نیک خواہشات کے ساتھ، 
آپ کا مخلص،
(------نام-------)
-----عہدہ-------
جناب ----------------،
سیکریٹری
-------نام انجمن--------
--------پتا-----------
(صدر،-----نام انجمن-----کی طرف سے رکن قومی اسمبلی پاکستان کے نام خط)
قابل احترام جناب------------------،
رکن قومی اسمبلی پاکستان
اسلام آباد
محترم رکن،
آپ سے ملاقات کا موقع ملنے پر میں اپنی احسان مندی کا اظہار کرنا چاہتا ہوں۔ میں جانتا ہوں کہ آپ بہت مصروف ہیں اور میں شکر گزار ہوں کہ آپ نے سینئر شہریوں کے متعلق اہم مسائل کے بارے میں گفتگو کرنے کے لیے وقت نکالا۔
۲۔ آپ یاد کریں گے کہ ہم نے مندرجہ ذیل مسائل پر سرسری /مختصر گفتگو کی تھی:--
۳۔ میں اس رابطے کوجاری رکھنے اور آپ کے ساتھ اور آپ کے انتہائی محنتی سٹاف /عملہ کے ساتھ آئندہ بھی ملاقاتوں کی توقع کرتا ہوں۔
انتہائی نیک خواہشات کے ساتھ،
آپ کا مخلص،
(------نام-------)
-----عہدہ-------
------نام انجمن--------
عوامی شکایات سیکریٹری---------------ڈویژن کے نام خط کا جواب)
حکومت پاکستان
وزارت------------
ڈویژن
نام-------------------
عہدہ----------							
ٹیلی فون-----
 نیم سرکاری خط نمبر ------اسلام آباد، تاریخ---------------
محترم جناب-----------------،
آپ کے خط مورخہ---------------بنام سیکریٹری،------------ڈویژن، کے لیے آپ کا شکریہ ۔ اس خط کی نقل/کاپی آپ نے چیئرمین------نام ادارہ-------کو ارسال کی ہے۔
۲۔ میں فوری طور پر------ نام ادارہ------ معاملہ اٹھا رہا ہوں اور جتنا جلد ممکن ہوا آپ کو مطلع کروں گا۔
آپ کا مخلص،
(------نام-------)
-----عہدہ-------
جناب -----------------،
--------پتا-----------
(پیغام کی حمایت میں وزیراعظم کا جواب)
وزیراعظم								
مقام،، تاریخ---------------
محترم کونسلر-----------------،
آپ کے خط مورخہ----------------کے لیے آپ کا شکریہ
۲۔ قومی بحران کے اس مرحلہ پر میں بلا شبہ آپ کی حمایت کے پیغام کے لیے شکر گزار ہوں۔
۳۔ یہ معلوم ہو کر کہ حکومت کے پاس اتنے زیادہ مضبوط حمایتی ہیں، میرے لیے بہت حوصلہ افزائی کا ذریعہ ہے۔
۴۔ براہ کرم اپنے تمام ارکان کو میرا شکریہ پہنچا دیں
آپ کا مخلص،
(------نام-------)
-----عہدہ-------
(کتاب وصول ہونے پر وزیراعظم کی طرف سے شکریہ کا خط)
وزیراعظم							
مقام ، تاریخ---------------
محترم -----------------
قومی اہمیت کے ایک اہم موضوع پر -----نام مصنف------کی تحریر کردہ -----عنوان کتاب-----کی ایک کاپی /نسخہ مجھے ارسال کرنے کے لیے آپ کا بہت شکریہ۔
 میں اسے پڑھنے میں دلچسپی لوں گا۔ 
 یہ کتاب ارسال کر کے آپ نے عنایت کی۔
نیک خواہشات کے ساتھ،
آپ کا مخلص،
(------نام-------)
-----عہدہ-------
جناب -----------------
--------پتا-----------
(وزیراعظم کی تصویر کے ساتھ، وزیراعظم کی جانب سے خط کا جواب)
نمبر-----------------						
مقام  ، تاریخ---------------
محترم-----------------
وزیراعظم نے مجھے آپ کے خط مورخہ --------------کا شکریہ ادا کرنے کا کہا ہے۔
۲۔ براہ کرم وزیراعظم کی نیک خواہشات کے ساتھ ان کی ملفوفہ تصویر وصول کریں۔
۳۔ وزیراعظم نے مجھے یہ بھی ہدایت کی ہے کہ آپ کی اعلیٰ کامیابی پر ان کی مبارک باد ارسال کروں۔ انھیں امید ہے کہ آپ اپنی پڑھائی میں سخت محنت جاری رکھو گے۔
نیک تمناؤں کے ساتھ،
آپ کا مخلص،
(------نام-------)
-----عہدہ-------
جناب -----------------
--------پتہ-----------
(کانفرنس میں تقریر کے لیے خیالات اور تجاویز ارسال کرنے پر شکریہ کا خط)
وزیراعظم							
مقام د، تاریخ---------------
محترم -----------------،
کانفرنس میں میری تقریر کے لیے خیالات اور تجاویز پر مشتمل آپ کے خط کا بہت بہت شکریہ۔ آپ کی بڑی عنایت کہ یہ اہم نکات تحریر کرنے کے لیے آپ نے تکلیف اٹھائی۔
۲۔ میں امید کرتا ہوں کہ آپ پارٹی کانفرنس سے لطف اٹھاتے ہیں۔ ابھی ہمیں ملک کے لیے بہت کچھ کرنا ہے۔
نیک خواہشات کے ساتھ،
آپ کا مخلص،
(------نام-------)
-----عہدہ-------
جناب -----------------
--------پتہ-----------
(تسلی کا خط وصول ہونے پر وزیراعظم کی طرف سے شکریہ کا خط)
وزیراعظم								
مقام ،  تاریخ---------------
محترم جناب-----------------
آپ کے خط مورخہ-----------------کا بہت بہت شکریہ۔ 
میں خط تحریر کرنے کے لیے اور آپ کی نیک خواہشات کے لیے بہت ممنون/شکرگزار ہوں۔ 
میرا نہیں خیال کہ ---------------کے خوفناک واقعات کبھی ہماری یادداشتوں میں دھندلائیں گے لیکن میں جانتا ہوں کہ ہلاک شدگان اور ان کے خاندان تسلی اور حوصلہ دینے کے لیے ان بہت سارے پیغامات کے لیے انتہائی شکر گزار ہیں جو انھوں وصول کیے ہیں۔ 
ان افراد کو یاد کرتے ہوئے جنھوں نے تکلیف برداشت کی ہے، میں نے خود بھی بہت سارے عزیز دوستوں کی مہربانی/ہمدردی سے بہت طاقت حاصل کی ہے۔
آپ کا مخلص،
(------نام-------)
وزیراعظم
جناب ----------نام---------
--------پتہ-----------
باب نمبر  ۲۳
اعلیٰ سطح پر خط کی وصولی کی رسید
خواجہ ظہیر احمد، خصوصی معاون برائے وزیراعظم کی طرف سے جناب سلمان فاروقی نشان امتیاز، وفاقی محتسب کو نیم سرکاری خط)
خط کی وصولی کی اطلاع
عوامی رائے کسی حکومت کے لیے بہت اہمیت کی حامل ہوتی ہے۔ 
سرکاری ملازم اپنے طرز عمل سے اور رویہ سے حکومت کے بارے میں اچھی رائے عامہ پیدا کرنے میں اہم کردار ادا کرتے ہیں۔ 
عوامی اہمیت کے مسائل اگر خوش اسلوبی کے ساتھ بروقت نمٹا دیئے جائیں تو حکومت کی نیک نامی میں اضافہ ہوتا ہے۔
کسی سرکاری ادارے میں خط وصول کرنے والے کی طرف سے خط ارسال کرنے والے کو تحریر ی طور پر اطلاع دینا کہ متعلقہ خط وصول ہو گیا ہے، پیشہ ورانہ خوش اخلاقی کا اظہار ہے جو کسی سرکاری ملازم کے معمول کے طریق کار کا حصہ ہے۔ 
سرکاری ملازم کی یہ کارروائی حکومت کے بارے میں عوام میں اچھا تاثر پیدا کرتی ہے۔ وصولی کے اطلاعی خط سے ارسال کنندہ شخص کو اطمینان ہو جاتاہے کہ اس کا خط متعلقہ مکتوب الیہ کو وصول ہو گیا ہے۔
غیر سرکاری شخص کے ارسال کردہ خط کی وصولی کی اطلاع عوام کو براہ راست متاثر کرنے والے معاملات سے متعلق ہر وزارت/ڈویژن/ملحقہ محکمہ/ادارے کو ایک ایسا طریق کار وضع کرنا چاہیے جو مندرجہ ذیل امور کو یقینی بنائے:
(الف) غیر سرکاری شخص سے وصول شدہ ہر خط کی وصولی کی اطلاع فوری طو رپر دی جائے۔
(ب) معاملہ پر غور مکمل ہونے کے بعد حتمی جواب ضرور دیا جائے۔
اعلیٰ سطح پر خط کی وصولی کی رسید)خواجہ ظہیر احمد، خصوصی معاون برائے وزیراعظم کی طرف سے جناب سلمان فاروقی، نشان امتیاز، وفاقی محتسب کو نیم سرکاری خط)
خواجہ ظہیر احمد دفتر وزیراعظم
خصوصی معاون  برائے وزیراعظم اسلام آباد	  
ٹیلی فون-------------	
نمبر----------------- ۱۳؍فروری، ۲۰۱۵
موضوع:  حقیقی تبدیلی کے لیے قومی ایجنڈا
محترم جناب
آپ کے خط مورخہ ۱۲ ؍فروری ۲۰۱۵ء اور وفاقی محتسب سیکریٹریٹ کے تحقیقی کام کی وصولی کی اطلاع ممنونیت/شکریہ کے ساتھ دی جاتی ہے۔
نیک خواہشات کے ساتھ،
آپ کا مخلص،
(خواجہ ظہیر احمد*)
جناب سلمان فاروقی (نشان امتیاز)
وفاقی محتسب،اسلام آباد
خواجہ ظہیر احمد؛ پاکستان انتظامی سروس، ایم اے(معاشیات)، پنجاب یونیورسٹی، لاہور؛ ایل ایل بی، پوسٹ گریجوایٹ ڈپلوما(بین الاقوامی امور)؛ ایم اے (ترقیاتی مطالعات)، مشرقی اینگلیا یونیورسٹی، مملکت متحدہ برطانیہ ؛لیکچرر، شعبہ معاشیات، پنجاب یونیورسٹی(۱۹۶۹ء۔۷۱)؛ ایڈووکیٹ ہائی کورٹ پنجاب (۲۰۰۶ء۔۱۹۱۳ء)؛ معاون خصوصی برائے وزیراعظم (بحیثیت عہدہ وزیر مملکت)، اداراتی اصلاحات۔
باب نمبر  ۲۴
تعریفی خط
فہرست مندرجات
تعارفی نوٹ (تعریفی خط کے بارے میں حکومت کی ہدایات)
(جناب رفعت مہدی، ایڈیشنل سیکریٹری، وزارت امور خارجہ کی طرف سے جناب تنویر حسین صدیقی، اسسٹنٹ ، وزارت امور خارجہ کو خط)
(وزیر برائے معدنی ترقی/فوکل پرسن/رابطہ کار برائے میگا پروجیکٹ، پشاور کی طرف سے ڈائریکٹر جنرل ، وفاقی تحقیقاتی ادارہ(ایف آئی اے) کو خط)
(جناب اعجاز رحیم کابینہ سیکریٹری کی طرف سے جناب محمد اشرف ، ڈپٹی سیکریٹری (انتظامیہ) کو تعریفی خط)
(جناب اقبال سعید، سیکریٹری وزارت صنعت کی طرف سے جناب محمد اجمل خان ، وزارت صنعت کوتعریفی خط)
(جناب عبدالغفور مرزا ، جائنٹ سیکریٹری (بجٹ/میزانیہ) وزارت مالیات کی طرف سے جناب فخر عباس نقوی، ڈپٹی سیکریٹری (بجٹ ونگ) مالیات ڈویژن کو خط)(مورخہ ۱۶جولائی۱۹۹۴ء)
(جناب عزیزالرحمان، اسسٹنٹ ڈائریکٹر (تحقیق و ترقیات) اعلیٰ تعلیمی کمیشن اسلام آباد کی طرف سے ڈاکٹر محمد شاہد خلیل، پروفیسر، شعبہ میکینکل انجینئرنگ، انجینئرنگ و ٹیکنالوجی یونیورسٹی، ٹیکسلا کو خط)
جناب طاہر خوشنود، ڈائریکٹر (داخلی تشہیر) کی طرف سے جناب فیروز خان، ڈائریکٹر، محکمہ اطلاعات ، حکومت پاکستان، اسلام آباد کو خط
قابل تعریف کارکردگی(ڈائریکٹر وفاقی تحقیقاتی ادارہ ، منطقہ پشاور کی طرف سے وفاقی وزیر برائے وزارت قومی صحت خدمات، ضوابط اور رابطہ کاری کو خط)
پیشہ ورانہ کارکردگی پر تہنیت(امیگریشن رابطہ افسر، سفارت خانہ فرانس، اسلام آباد کی طرف سے ڈائریکٹر جنرل، وفاقی تحقیقاتی ادارہ (ایف آئی اے) کو خط)
حکومت کی طرف سے تعریفی خط
(۱) اگر کوئی افسر اپنے معمول کے مطابق کام کے علاوہ کوئی خصوصی اور قابل تعریف کام کرے تو اس کی حسن کارکردگی کے اعتراف میں حکومت یا سربراہ محکمہ کا جاری کردہ تحسین کا خط متعلقہ افسر کی رپورٹ کے دوسیہ (ڈوسیر) میں رکھا جائے۔
(۲) حکومت کی قائم کردہ کمیٹیوں/کمیشنوں کی صورت میں:
(الف) ان کمیٹیوں/کمیشنوں کی طرف سے اپنے ساتھ کام کرنے والے افسروں کو جاری کردہ تحسین کے خطوط متعلقہ افسران کی جائزہ کارکردگی رپورٹ کے ڈوسیر میں رکھے جائیں۔
(ب) پیش کردہ رپورٹوں میں ان افسروں کے بارے میں دی گئی آراء کی مصدقہ نقول بھی متعلقہ افسروں کی جائزہ کارکردگی رپورٹ کے ڈوسیر میں رکھی جائیں۔
(۳) جائزہ کارکردگی رپورٹ کے دوسیہ(ڈوسیر) میں رکھے جانے والے خط/آراء/اقتباس رپورٹ کی نقل متعلقہ افسر کو بھی ارسال کی جائے۔
تعریفی خط
(جناب رفعت مہدی، ایڈیشنل سیکریٹری، وزارت امور خارجہ کی طرف سے جناب تنویر حسین صدیقی، اسسٹنٹ ، وزارت امور خارجہ کو خط)
رفعت مہدی، وزارت امور خارجہ
ایڈیشنل سیکریٹری	حکومت پاکستان
نمبر: سربراہی کا نفرنس۔۹۷/۱۔عمومی اسلام آباد، ۱۴ مئی ۱۹۹۷ء
محترم جناب تنویر صاحب،
۲۳؍مارچ ۱۹۹۷ء کو ہماری آزادی کی پچاسویں سالگرہ کے موقع پر، اسلام آباد میں منعقد ہونے والی غیر معمولی اسلامی سربراہی کانفرنس جو حال ہی میں ختم ہوئی، کے لیے انتظامی/طعام و قیام اور نقل و حرکت سے متعلق عملی اقدامات کرنے میں مدد اور تعاون پر آپ کا شکریہ ادا کرنے کے لیے یہ سطور تحریر کر رہا ہوں۔ 
بطور  ٹیم ہمارے کیے گئے محتاط تفصیلی انتظامات کا صدر مملکت، وزیراعظم اور مہمان عمائدین نے اعتراف کیا ہے۔
۲۔ یہ ایک اجتماعی کوشش تھی جس میں ہم میں سے ہر ایک کا حصہ انتہائی اہم تھا۔ مامور کردہ کام پر آپ کی یکسوئی اور وابستگی نے مجھے بہت متاثر کیا ہے۔ سربراہی کانفرنس کے کام میں آپ کی لگن اور دلچسپی سے مجھے بہت تقویت حاصل ہوئی۔ 
سخت محنت اور مقصد کا شعور جس کے ساتھ آپ نے ذمہ داری اٹھائی ہے، نے ہماری کامیابی کو یقینی بنایا ہے۔ آپ اپنی معاونت کے لیے تعریف کے مستحق ہیں۔
۳۔ براہ کرم اپنی کوششوں پر ایک دفعہ دوبارہ میری ممنویت اور مخلصانہ شکریہ قبول کریں۔ 
میں ہدایت کر رہا ہوں کہ یہ خط آپ کے ڈوسیر (دوسیہ ) میں رکھا جائے۔
بہترین خواہشات کے ساتھ،
آپ کا مخلص،
(رفعت مہدی)
جناب تنویر حسین صدیقی*
اسسٹنٹ(نقدی۔۱)
وزارت خارجہ ، اسلام آباد
تنویر حسین صدیقی نے قاہرہ اور ہرارے میں قائم پاکستانی سفارت خانوں، کونسلیٹ جنرل نیو یارک اور قونصل خانہ ہیوسٹن (امریکا) میں خدمات انجام دیں۔ آج کل وہ ہیوسٹن (امریکا) میں مقیم ہیں۔
تعریفی خط (وزیر برائے معدنی ترقی/فوکل پرسن/رابطہ کار برائے میگا پروجیکٹ، پشاور کی طرف سے ڈائریکٹر جنرل ، وفاقی تحقیقاتی ادارہ(ایف آئی اے) کو  نیم سرکاری خط)
وزیربرائے معدنی ترقی/ 
فوکل پرسن/رابطہ کار
میگا پروجیکٹ ، پشاور
نمبر-----------------پشاور،  تاریخ-----------------
محترم-----------------،
میں امید کرتا ہوں کہ میرا یہ خط آپ کو اپنی اچھی صحت اور اعلیٰ حوصلہ مندی محسوس کرتے ہوئے وصول ہو گا۔
میں اس موقع سے فائدہ اٹھاتے ہوئے فوکل پرسن-------------کی تعیناتی کے لیے آپ کا شکریہ ادا کرتا ہوں اور مذکورہ افسر کے پیشہ ورانہ کام، احساس ذمہ داری اور فرض منصبی سے وابستگی پر اپنی خوشی اور اطمینان کا اظہا رکرتا ہوں۔ 
پیسکو میں اور تیل و گیس محکمہ جات میں کافی حد تک عام لوگوں کے مسائل کے حل کی جانب عوام کی جائز شکایتوں پر، آپ کے زیر سرپرستی اس کی کارکردگی اور بروقت کارروائی نہایت عمدہ رہی ہے۔
ہم توقع کرتے ہیں کہ مستقبل میں بھی مذکورہ افسر اس طرح کی امداد اور کوششیں جاری رکھے گا تاکہ ہم عام لوگوں کے جائز مسائل حل کرنے /کم کرنے کے قابل ہو سکیں۔
نیک تمناؤں کے ساتھ،
آپ کا مخلص،
(-------نام--------)
جناب------------------
ڈائریکٹر جنرل، ادارہ وفاقی تحقیقات، اسلام آباد
خدمات کا اعتراف (جناب اعجاز رحیم، کابینہ سیکریٹری کی طرف سی جناب محمد اشرف ، ڈپٹی سیکریٹری (انتظامیہ) کابینہ ڈویژن کو تعریفی خط)
اعجاز رحیم ،کابینہ سیکریٹری حکومت پاکستان
ٹیلی فون:------------کابینہ ڈویژن
نمبر:۲۰۰۲/۳/۱۔حسابات۔ ۳ اسلام آباد، ۱۱؍اگست ۲۰۰۴ء
محترم اشرف صاحب،
میں یہ بات کہتے ہوئے خوش ہوں کہ سرکاری حسابات کمیٹی/پبلک اکاؤنٹس کمیٹی کے حال ہی میں ختم ہونے والے سیشن میں کابینہ ڈویژن کی کارکردگی انتہائی اطمینان بخش تھی۔
۲۔ میرا یقین ہے کہ حاصل کردہ اچھے نتائج ہمارے ان افسروں کی مخلصانہ کوششوں اور کام کی وجہ سے تھے جو ابتدائی کام میں شریک تھے۔
۳۔ آپ کی خدمات کے اعتراف میں یہ تعریفی خط جاری کرتے ہوئے مجھے بہت خوشی ہے اور میں پسند کرتا ہوں کہ اس خط کو آپ کی جائزہ کارکردگی رپورٹ کے دوسیہ/ڈوزیئر میں رکھا جائے۔
۴۔ آپ کی معاونت اور سخت محنت کے لیے ایک دفعہ دوبارہ مبارک باد۔ 
 نیک خواہشات
آپ کا مخلص،
(اعجاز رحیم**)
جناب محمد اشرف*
ڈپٹی سیکریٹری (انتظامیہ)،کابینہ ڈویژن ،اسلام آباد
جناب محمد اشرف نے منصوبہ بندی و ترقیات ڈویژن (۱۹۸۳۔۹۰) اور کابینہ ڈویژن (۱۹۹۰ء۔۹۹) میں بطور سیکشن افسر اور کابینہ ڈویژن (۱۹۹۹ء۔۲۰۰۳ء) میں بطور ڈپٹی سیکریٹری خدمات انجام دیں۔ 
کابینہ ڈویژن میں تعیناتی کے دوران انھوں نے سول اعزازات ، قواعد کار ۱۹۷۳ء اور وفاقی وزراء سے متعلق امور انجام دیے۔ 
جناب محمد اشرف نے سرکاری ملازمت میں اپنے محدود وسائل کے باوجود اپنی اولاد کے لیے حصول تعلیم کو بہت اہمیت دی اور ان کا اکلوتا بیٹا اور دونوں بیٹیاں میڈیکل ڈاکٹر ہیں۔ 
جناب محمد اشرف کثیر المطالعہ شخص ہیں۔ 
انھوں نے قرآن کریم کی تفاسیر اور سیرت پر بہت زیادہ کتابوں کا مطالعہ کیا ہے۔
جناب اعجاز رحیم  ، پاکستان انتظامی سروس، سابق کابینہ سیکریٹری (۲۰۰۰ء۔۲۰۰۴ء)؛ سابق چیف سیکریٹری حکومت خیبر پختونخوا (۱۹۹۴ء۔ ۱۹۹۶ء) ؛ نگران وزیر صحت(۲۰۰۷ء)؛ ۱۹۶۹ء میں اعلیٰ سول ملازمت کے امتحان میں سر فہرست رہے؛ 
ایم اے (انگریزی ادب) گورنمنٹ کالج  لاہور،ایم اے( سیاسات ) پنجاب یونیورسٹی؛ایم۔اے (ترقیاتی مطالعات)، معاشرتی مطالعات انسٹی ٹیوٹ ہیگ، نیدر لینڈ، (تخصص: زراعت و دیہی ترقی)؛ آئیون آورفیلو (۱۹۹۸ء)؛ وفاقی اور صوبائی سطح پر مختلف حیثیتوں سے خدمات انجام دیں:
(۱) رکن، قومی کمیشن برائے حکومتی اصطلاحات
(۲)رکن ، علاقائی مشاورتی کمیٹی (عالمی ادارہ صحت) 
(۳) رکن (معاشرتی سیکٹر) منصوبہ بندی کمیشن پاکستان 
(۴)سیکریٹری بہبود آبادی ڈویژن 
(۵) مینیجنگ ڈائریکٹر،پاکستان ٹیلی ویژن کارپوریشن(۱۹۹۶ء۔۱۹۹۷ء) 
(۶)سیکریٹری، مالیات، تعلیم منصوبہ بندی و ترقیات، حکومت خیبرپختونخوا (۱۹۸۱ء۔ ۱۹۸۵ء) 
(۷) کئی اہم بین الاقوامی فورموں پر پاکستان کی نمائندگی کی۔
(جناب اقبال سعید، سیکریٹری ،وزارت صنعت کی طرف سے جناب محمد اجمل خان ، وزارت صنعت کوتعریفی خط)
وزارت صنعت
حکومت پاکستان
نمبر--------------------- ۲۸؍فروری ۱۹۹۲ء
تعریفی خط
محترم جناب--------------------،
جناب محمد اجمل خان ۱۴ تا ۱۷ فروری ۱۹۸۲ء کو اسلام آباد میں منعقدہ ’’اسلامی ملکوں کے درمیان صنعتی تعاون پر وزارتی مشاورت‘‘ کے اہتمام کے انتظامات میں شریک تھے۔
۲۔ مشاورت بالا مختلف انتظامات میں شریک افراد کی سخت محنت اور انتہائی خلوص کی وجہ سے مکمل کامیابی کے ساتھ اختتام پذیر ہوئی۔
۳۔  اس لیے یہ فیصلہ کیا جاتا ہے کہ وزارت صنعت کی ممنونیت کے اظہار کے طور پر انھیں یہ تعریفی خط دیا جائے۔
آپ کا مخلص،
(اقبال سعید)
سیکریٹری
جناب محمد اجمل خان*
وزارت صنعت،اسلام آباد
جناب محمد اجمل خان ۱۲ نومبر ۲۰۱۴ء کو بطور چیف پروٹوکول افسر (بنیادی سکیل۔۱۸) ، وزارت قانون، انصاف اور انسانی حقوق، ریٹائر ہوئے۔
 دوران ملازمت بطور پرسنل سٹاف افسر (۲۰۰۹ء ۔۲۰۱۳ء) برائے وزیر قانون بھی خدمات انجام دیں۔
 اندرون ملک کئی تربیتی کورسوں میں شرکت کی۔
(جناب عبدالغفور مرزا ، جائنٹ سیکریٹری (بجٹ/میزانیہ) ،وزارت مالیات کی طرف سے جناب فخر عباس نقوی، ڈپٹی سیکریٹری (بجٹ ونگ) مالیات ڈویژن کونیم سرکاری خط)
من جانب: عبدالغفورمرزا وزارت مالیات
جائنٹ سیکریٹری (بجٹ) حکومت پاکستان
ٹیلی فون:---------------
اسلام آباد، ۱۶؍ جولائی ۱۹۹۴ء
محترم فخر صاحب،
یہ میرے لیے خوشی /مسرت/طمانیت کا ذریعہ /باعث ہے کہ بجٹ ۱۹۹۴ء۔۹۵ کی تیاری کے لیے آپ کی سخت محنت پر فنانس سیکریٹری/ سیکریٹری مالیات کی طرف سے بہت پسندیدگی/ تحسین/ قدر شناسی کا اظہار کروں۔
۲۔ بجٹ تیاری کے دوران تعاون اور مدد کے لیے، میں اپنی جانب سے آپ کو اور آپ کے عملہ کو اپنا مخلصانہ شکریہ ادا کرتا ہوں۔ 
میں خاص طور پر شکر گزار ہوں کہ اضافی اوقات اور تعطیلات کے دوران آپ کے سیکشن نے کام کیا۔
۳۔ میں یہ بات ریکارڈ پر لانا چاہتا ہوں کہ بجٹ ونگ میں میرے رفقائے کار بہت اہل، ذہین، تجربہ کار اور انتہائی ذمہ دار سرکاری ملازم ہیں۔ 
میں امید کرتا ہوں کہ وہ نہ صرف اپنے کام کا معیار برقرار رکھیں گے بلکہ آنے والے برسوں میں اسے بہتر کرنے کی کوشش کریں گے۔
میں آپ کے دور ملازمت میں آپ کے لیے مکمل کامیابی کی خواہش رکھتا ہوں۔
آپ کا مخلص،
(اے ۔غفور مرزا*)
جناب فخر عباس نقوی**
ڈپٹی سیکریٹری (بجٹ)
بجٹ ونگ، مالیات ڈویژن، اسلام آباد
عبدالغفور مرزا، ایم اے (معاشیات) گورنمنٹ کالج لاہور؛ پبلک پالیسی، ہارورڈ یونیورسٹی؛ سابق مشیر/ایڈوائزر وزارت مالیات و ریونیو؛ سابق سیکریٹری مالیات۔
فخر عباس نقوی ولد علی حسین نقوی، سیکریٹریٹ گروپ(کامن) ایڈیشنل سیکریٹری/سینئر جائنٹ سیکریٹری (تاریخ ریٹائرمنٹ: ۲۵ نومبر ۲۰۰۵ء)
ایم اے انگریزی، پنجاب یونیورسٹی لاہور؛
پوسٹ گریجوایٹ ڈپلوما (ترقیاتی معاشیات) مشرقی اینگلیا ناروچ، مملکت متحدہ برطانیہ؛
اندرون ملک تربیت: مختلف کورس جو کمپیوٹر، نظم عامہ معاشی ترقیاتی اور قومی نظم و نسق (پاکستان انتظامی سٹاف کالج سے متعلق تھے)؛
بیرون ملک تربیتی کورس:
اقدامات برائے فروغ برآمدات کورس، عالمی ٹریڈمرکز، میلبرن، آسٹریلیا؛
مالیاتی تجزیہ اور پالیسی کورس، بین الاقوامی مالیاتی فنڈ انسٹی ٹیوٹ واشنگٹن، ریاستہائے متحدہ امریکا؛
ایگزیکٹو ترقیاتی پروگرام، جنوبی کوریا؛
تجارت و سرمایہ کاری پروگرام، جاپان؛
تجربہ
۳۵ سال تک وفاقی حکومت کی مختلف وزارتوں/ڈویژنوں/ محکموں میں خدمات انجام دیں؛
مشیر/کنسلٹنٹ (ترقیات پروجیکٹ) منصوبہ بندی کمیشن، ۲۰۱۲ء؛
مالیاتی مشیر، نج کاری کمیشن (۲۰۱۰ء۔ ۲۰۱۱ء)
سینئر جائنٹ سیکریٹری، سرمایہ کاری ڈویژن (۲۰۰۹ء)؛
ایڈیشنل سیکریٹری، قومی سلامتی کونسل سیکریٹریٹ (۲۰۰۶۔۲۰۰۹ء)؛
ڈائریکٹر جنرل، قومی سلامتی کونسل سیکریٹریٹ (۲۰۰۲۔۲۰۰۶ء)؛
ڈپٹی سیکریٹری/جائنٹ سیکریٹری/پرنسپل سٹاف افسر برائے پرنسپل سیکریٹری (۲۰۰۲۔۲۰۰۲ء)؛
ڈائریکٹر، سرمایہ کاری بورڈ (۱۹۹۸۔۱۹۹۹ء)؛
ڈپٹی سیکریٹری ، کابینہ ڈویژن (۱۹۹۷۔۱۹۹۸ء)؛
ڈپٹی سیکریٹری مالیات ڈویژن و معاشی امور ڈویژن ، ۱۹۹۷۔۱۹۹۷ء)؛
سیکشن افسر وزارت تجارت (۱۹۷۶۔۱۹۸۷ء)؛
یہ بات قابل ذکر ہے کہ جناب فخر عباس نقوی کے چھوٹے بھائی، پروفیسر نصر عباس نقوی مرحوم نے حضرت ابو طالب کے اشعار کا اردو ترجمہ کیا جو ’’انوار ابو طالب‘‘ کے نام سے شائع ہوئی ہے۔
ہوائی قوت پر مہارت کا تحقیقی پروجیکٹ برائے ملکی معاشرتی و معاشی ترقی
(جناب عزیزالرحمان، اسسٹنٹ ڈائریکٹر (تحقیق و ترقیات) اعلیٰ تعلیم کمیشن اسلام آباد کی طرف سے ڈاکٹر محمد شاہد خلیل، پروفیسر، شعبہ میکینکل انجینئرنگ، انجینئرنگ و ٹیکنالوجی یونیورسٹی، ٹیکسلا کونیم سرکاری خط)
اعلیٰ تعلیم کمیشن
ایچ۔۹، اسلام آباد، پاکستان
فون:-------------فیکس:---------



نمبر:۲۰۔/۱۱۹۴تحقیق و ترقیات/اعلیٰ تعلیم کمیشن/۶۰۶۳/۰۸ ۱۷ جولائی ۲۰۱۳ء
ڈاکٹر محمد شاہد خلیل،
پروفیسر، میکینکل انجینئرنگ و ٹیکنالوجی یونیورسٹی، ٹیکسلا
موضوع:  انسانی وسائل اور ہوا انرجی مہارت کی ترقی
محترم جناب -----------------،
موضوع مذکورہ بالا پر آپ کے خط مورخہ ۲۶ مارچ ۲۰۱۳ء کے حوالے سے یہ خط تحریر کیا جا رہا ہے ۔ آپ کو مطلع کیا جاتا ہے کہ اعلیٰ تعلیم کمیشن کے حاکم مجاز اور نامزد فوکل پرسن نے آپ کے تحقیقی پروجیکٹ کا گہرا جائزہ لیا ہے اور انھوں نے فیصلہ کیا ہے کہ آپ نے تحقیقی کام انجام دیا ہے اور یہ کام مستقبل میں ملک کی معاشرتی و معاشی ترقی کے لیے مفید ہو سکتا ہے۔
۲۔ اعلیٰ تعلیم کمیشن کی فراہم کردہ رقم کے ذریعے تحقیقی پروجیکٹوں نے یونیورسٹیوں میں تحقیقی ثقافت کو جو فروغ دیا ہے، اعلیٰ تعلیم کمیشن اس میں آپ کی معاونت/مدد کی تحسین کرتا ہے۔
۳۔ آپ کو مزید مطلع کیا جاتاہے کہ پروجیکٹ بالا کا مالیاتی تصفیہ ہو گیا ہے اور اعلیٰ تعلیم کمیشن/ یونیورسٹی پر اب کوئی مالیاتی ذمہ داری نہیں ہے۔
آدارب کے ساتھ،
آپ کا مخلص،
(عزیز الرحمان)
اسسٹنٹ ڈائریکٹر/معاون ناظم (تحقیق و ترقیات)
 ڈاکٹر محمد شاہد خلیل*
پروفیسر،
 شعبہ میکینکل انجینئرنگ، 
انجینئرنگ و ٹیکنالوجی یونیورسٹی، ٹیکسلا
پروفیسرڈاکٹر محمد شاہد خلیل، پی ایچ ڈی(شیفیلڈ، مملکت متحدہ برطانیہ)؛
ایم ایس سی کورس (سی اے ڈی/سی اے ایم اعلیٰ مینو فیکچرنگ ٹیکنالوجی)، برطانیہ؛
بی ایس سی میکینکل انجینئرنگ (یو۔ ای۔ ٹی، لاہور)، پوسٹ گریجوایٹ ڈپلوما(انسانی وسائل کا انتظام ، سافٹ ویئر، معیار کا انتظام) نسٹ، راولپنڈی؛ پیشہ ورانہ تجربہ:
انجینئرنگ و ٹیکنالوجی یونیورسٹی، ٹیکسلا چیئرمین /ڈین /پروفیسر (اکتوبر ۲۰۰۳ء تا حال)؛
قومی یونیورسٹی برائے سائنس و ٹیکنالوجی (نسٹ)، ایسوسی ایٹ پروفیسر (۱۹۹۹ء۔۲۰۰۳)؛
وزارت سائنس و ٹیکنالوجی، ڈپٹی ٹیکنالوجیکل ایڈوائزر(۱۹۹۶ء۔۹۹)؛
ہیوی میکینکل کمپلیکس ٹیکسلا، ڈپٹی منیجر(۱۹۸۴ء۔۹۶ء)؛
مہمان فیکلٹی: پاکستان کی ۱۶ یونیورسٹیوں ، کالجوں اور تربیتی اداروں میں خدمات؛
مقالہ نظرثانی کنندہ:  متعدد بین الاقوامی مجلات/کانفرنسوں کے لیے خدمات؛
۲۲ ملکوں میں منعقدہ بین الاقوامی کانفرنسوں میں مقالات پیش کیے؛
مشیر مقالہ/امتحان کنندہ: پی ایچ ڈی طلبہ (۲۹) ؛ پوسٹ گریجوایٹ طلبہ (۳۲)؛ بیچلر ڈگری کے لیے طلبہ (۲۸)؛ بیرونی امتحان کنندہ(۱۴  ادارے)؛
مطبوعات (بین الاقوامی جرائد)، تعداد (۱۴۱)؛
جناب طاہر خوشنود، ڈائریکٹر (داخلی تشہیر) کی طرف سے جناب فیروز خان، ڈائریکٹر، محکمہ اطلاعات ، حکومت پاکستان، اسلام آباد کو خط
طاہر خوشنود محکمہ اطلاعات عامہ 
ڈائریکٹر (داخلی تشہیر) حکومت پاکستان، اسلام آباد
نمبر------------- ۲۱؍نومبر ۲۰۰۵ء
محترم فیروز خان،
۱۹نومبر ۲۰۰۵ء کو کنونشن سنٹر میں منعقد ہونے والی ’’بین الاقوامی عطیہ کنندگان کانفرنس‘‘ کے موقع پر ذرائع ابلاغ/ میڈیا کے بین الاقوامی اور قومی اشخاص کو سہولت فراہم کرنے کے لیے، کنونشن سنٹر، اسلام آباد اور ہالیڈے اِن میں مراکز ذرائع ابلاغ/ میڈیا سنٹرزکے قیام اور ان کی کارروائی/آپریشن میں پوری توجہ اور خلوص سے کی جانے والی آپ کی کوششوں اور معاونت/شرکت پر، براہ کرم میری انتہائی ممنونیت قبول کریں۔ 
آپ کی مسلسل سخت محنت اور ہمہ تن انہماک محکمہ اطلاعات کے لیے ، پوری کانفرنس کے دوران طاقت/قوت /حوصلہ افزائی کا ذریعہ رہی۔ 
آپ نے محکمہ اطلاعات کے مفاد میں ایک عظیم خدمت انجام دی ہے اور میں پُراعتماد ہوں کہ مستقبل میں بھی آپ اسی انہماک، سخت محنت اور احساس ذمہ داری کے ساتھ اپنا کام جاری رکھیں گے۔
آپ کا مخلص،
(طاہر خوشنود)
ڈائریکٹر(داخلی تشہیر)
جناب فیروز خان*
افسر اطلاعات، 
محکمہ اطلاعات عامہ، حکومت پاکستان ، اسلام آباد
جناب فیروز خان دوران ملازمت محکمہ اطلاعات عامہ کی طرف سے مختلف وزارتوں /ڈویژنوں میں تعینات رہے ۔
وہ ۱۹ دسمبر ۲۰۰۹ء کو بطور ڈپٹی ڈائریکٹر ریٹائر ہوئے۔
قابل تعریف کارکردگی:ڈائریکٹر، وفاقی تحقیقاتی ایجنسی، منطقہ پشاور کی طرف سے وفاقی وزیر برائے وزارت قومی صحت خدمات، ضوابط اور رابطہ کاری کونیم سرکاری خط)
وفاقی تحقیقاتی ایجنسی، منطقہ پشاور	مقصود الحسن، 
نمبر: ایف آئی اے۔ خیبر پختون خوا/انتظامیہ/ایم۔ ۹۸۰۰/۱۴/۷۲۔۰۳ مورخہ: ۱۸ جون ۲۰۱۴ء
بخد مت قابل احترام وفاقی وزیر
برائے وزارت قومی صحت خدمات
ضوابط و رابطہ کاری، اسلام آباد
موضوع:  ڈپٹی ڈائریکٹر جنرل ڈرگ ریگولیٹری اتھارٹی پاکستان(پشاور) کی قابل تعریف کارکردگی
مادام،
خیبر پختون خوا میں جعلی ادویہ کی آفت، جو میرے خیال میں بیمار انسانیت کی صحت کے لیے ایک بڑا خطرہ ہے، ختم کرنے کے لیے ، وفاقی تحقیقاتی ایجنسی کی مکمل امداد اور رابطہ کاری کرنے میں، سید ولایت شاہ ، ڈپٹی ڈائریکٹر جنرل(پشاور) کی مثبت اور پیشہ ورانہ کارکردگی پر میں وفاقی تحقیقاتی ادارہ کی جانب سے انتہائی اعزاز اور اطمینان محسوس کرتا ہوں۔
ایک حالیہ مہم میں، پشاور اور چار سدہ کی تین مختلف عمارتوں میں کثیر قومی زندگی بچاؤ ادویہ کے مشہور برانڈوں کی صنعتی تیاری میں ملوث ایک بین الاقوامی گروہ کو بہت کامیابی کے ساتھ جڑ سے اکھاڑ دیا گیا ہے۔ 
وفاقی تحقیقاتی ایجنسی کو افسر موصوف کی تکنیکی معلومات نے استغاثہ کو تقویت دینے میں بڑی مدد کی، جس کی وجہ سے ملزم ابھی تک جیل میں ہیں اور ان کی ضمانتوں کی درخواستیں عدالت ادویہ(ڈرگ کورٹ) اور پشاور ہائی کورٹ نے مسترد کر دی ہیں۔ 
میں امید کرتاہوں کہ مستقبل میں دونوں محکموں کے درمیان بہتر رابطہ کاری خیبر پختونخوا کے عوام کے لیے نتیجہ خیز خدمات کی اچھی بنیاد فراہم کرے گی۔
قومی صحت خدمات ، ضوابط و رابطہ کاری اور ادارہ انضباط ادویہ (ڈرگ ریگولیٹری اتھارٹی) پاکستان کے اعلیٰ حکام کو بھی ان کی مدد اور دلچسپی پر اس کامیابی کا اعزاز جاتا ہے۔
نیک خواہشات کے ساتھ،
آپ کا مخلص،
(مقصود الحسن)
پی ایس ایف
نقل برائے اطلاع بخدمت:
۱۔ سیکریٹری، وزارت قومی صحت خدمات ضوابط و رابطہ کاری
۲۔ چیف ایگزیکٹو افسر، ڈرگ، ڈرگ ریگولیٹری اتھارٹی، سول سیکریٹریٹ، اسلام آباد
۳۔ چیف آف سٹاف، برائے ڈائریکٹر جنرل، وفاقی تحقیقاتی ایجنسی، اسلام آباد
پیشہ ورانہ کارکردگی پر تہنیت
(امیگریشن رابطہ افسر، سفارت خانہ فرانس، اسلام آباد کی طرف سے ڈائریکٹر جنرل، وفاقی تحقیقاتی ایجنسی (ایف آئی اے) اسلام آباد کو خط
سفارت خانہ فرانس، اسلام آباد
نمبر: /۲۱۲ڈی سی ایس پی/پاک/اسلام آباد اسلام آباد،  ۹؍جولائی ۲۰۱۴ء
امائن ٹرٹاگ
امیگریشن رابطہ افسر
سفارت خانہ فرانس
بخدمت: ڈائریکٹر جنرل
وفاقی تحقیقاتی ایجنسی ، اسلام آباد
موضوع:  اسلام آباد اور لاہور بین الاقوامی ایئر پورٹوں پر محکمہ امیگریشن کی اچھی کارکردگی پر تہنیتی خط
محترم ڈائریکٹر جنرل،
سفارت خانہ فرانس آپ کو اور آپ کی ایجنسی کو احترام فائقہ پیش کرتا ہے۔ بے قاعدہ مہاجرت اور انسانی غیر قانونی آمدورفت کے خلاف مجموعی کوششوں میں تسلسل کے نظام میں، ڈائریکٹر جنرل وفاقی تحقیقاتی ایجنسی اور بے نظیر و علامہ اقبال بین الاقوامی ہوائی اڈوں پر خدمات انجام دینے والی ان کی امیگریشن ٹیم کو تہنیت پیش کرتا ہے، جس نے اسلام آباد اور لاہور ہوائی اڈوں پر ۷ جولائی ۲۰۱۷ء کو بیک وقت ۱۳ اور ۱۲ مسافروں کو اتا رکر اعلیٰ معیار کی پیشہ ورانہ مہارت کا مظاہرہ کیا، یہ مسافر ایسے ویزا پر سفر کرنا چاہتے تھے جو انھوں نے جھوٹے اعلان اور تحریف کردہ دستاویزات کے ساتھ حاصل کیا تھا۔
ایسی مخلص ٹیمیں نہ صرف وفاقی تحقیقاتی ایجنسی کے لیے بلکہ پوری پاکستانی قوم کے لیے اچھا نام پیدا کرتی ہیں اور باعث افتخار ہوتی ہیں۔
مبارک باد او رہماری بہترین نیک خواہشات کے ساتھ،
(امائن ٹرٹاگ)
گول مہر
باب نمبر  ۲۵
صدر مملکت، وزیراعظم، وزراء کی طرف سے سائنس دانوں، طلبہ، اساتذہ اور فلاحی اداروں کو خطوط
قدر شناسی
(وزیراعظم کی طرف سے پروفیسر ----نام-----کو خط جس میں ان کی تحریروں میں فراہم کردہ عالمانہ رہنمائی اور روحانی تحریک پر احسان مندی کا اعتراف کیا گیا)
(وزیراعظم کی طرف سے سائنس دان کو قدر شناسی کا خط)
(روور سکاؤٹ کا اعزاز وصول کرنے پر اعلیٰ عہدہ دار کی طرف سے تعریفی خط)
روور سکاؤٹ کا اعزاز حاصل کرنے پرایک اعلیٰ عہدہ دار کی طرف سے تعریفی خط)
(ملک کے صدر کی طرف سے سائنس و ٹیکنالوجی ہائی سکول کے طلبہ کے نام خط)
(ایک طالب علم کی طرف سے وصول شدہ خط کے جواب میں وزیراعظم کی طرف سے خط)
(خط بنام وزیراعظم کے جواب میں طالب علم کو وصول شدہ خط)
(پرائمری /ابتدائی سکول کے طلبہ سے وصول شدہ خطوط کا وزیراعظم کی طرف سے جواب)
وزیراعظم سیکریٹریٹ(پبلک) کی طرف سے بچوں کو خط جو ان کے خط بنام وزیراعظم کے جواب میں دیا گیا)
(وفاقی وزیر برائے تعلیم کی طرف سے ہیڈ ماسٹر ، گورنمنٹ پرائمری سکول کو خط)
وفاقی وزیر برائے تعلیم کی طرف سے ہیڈ ماسٹر، گورنمنٹ سیکنڈری/ثانوی سکول کو تعریفی خط)
(وفاقی وزیر برائے تعلیم کی طرف سے ہیڈ ماسٹر، گورنمنٹ سیکنڈری سکول، اسلام آباد کو تعریفی خط)
قابل تعریف علمی کارکردگی :(وزیر تعلیم کی طرف سے ہیڈ ماسٹر سیکنڈری/ ثانوی سکول کو مبارک باد کا خط)
(چیئرمین پاکستان کونسل برائے سائنس و ٹیکنالوجی ، اسلام آبادکا تعریفی خط بنام وائس چانسلر عبدالولی خان یونیورسٹی، مردان)
(وزیراعظم کی طرف سے ایک رضا کار کو خط جس میں اس کے ناقابل یقین رضا کارانہ کام کی قدردانی کی گئی)
(معذور اشخاص کے لیے فلاحی ادارے کے نام وزیراعظم کی طرف سے تعریفی خط)
(وزیراعظم کی طرف سے سماجی کارکن کو تعریفی خط)
(وفاقی وزیر برائے تعلیم کی طرف سے تعلیمی ادارے کے بانی کو خط)
(وزیراعظم سیکریٹریٹ پبلک کی طرف سے فلاحی تنظیم کو تعریفی خط)
(۱) انسانی فطرت کی خاصیت ہے کہ اس کی قدر شناسی کی جائے۔ 
ہم میں سے ہر شخص چاہتا ہے کہ ہماری خدمات اور کارناموں کا اعتراف کیا جائے۔ 
ہمارے لیے یہ معلوم ہونا بہت خوشی کا باعث ہوتا ہے کہ ہم نے کسی شخص کی زندگی بنانے میں یا کوئی تبدیلی لانے میں کوئی کردار ادا کیا ہے۔
(۲) اگر کوئی شخص ہمارے کیے ہوئے کام پر دلی طور پر اپنی پسندیدگی کا اظہار کرے تو اس کے اس عمل سے ہمارے حوصلے ، ہمت ، جوش اور مقصد سے لگن میں اضافہ ہوتا ہے۔ 
اس کی تحسین اور قدر شناسی ہمارا ذاتی اعتماد بڑھاتی ہے۔ ہمارے اندر ایک دوسرے کے کام آنے کے لیے زیادہ توانائی، تحریک اور ولولہ پیدا ہوتا ہے۔
(۳) جب آپ کسی شخص کی مخلصانہ تعریف کریں، حوصلہ افزائی کے الفاظ استعمال کریں یا ایک پرجوش مسکراہٹ سے اس کا خیر مقدم کریں تو اس شخص کو محسوس ہو گا کہ وہ ایک بہتر دنیا میں رہ رہا ہے۔
(۴) جب آپ کسی شخص کے اچھے کام میں دلچسپی کا اظہار کریں تو وہ ایک مقناطیس کی طرح آپ کی طرف کھنچے گا اور آپ دونوں کے باہمی تعلق میں اضافہ ہو گا۔
(۵) اگر لوگوں کو یہ معلوم ہو کہ ان کے کیے ہوئے کام کا اعتراف کیا جائے گا تو وہ زیادہ محنت سے کام کرتے ہیں۔
(۶) جب ہم اپنے قریب لوگوں کی قدر شناسی نہیں کرتے تو ہمارے دوسروں کے ساتھ روابط آہستہ آہستہ ختم ہو جاتے ہیں۔ 
کوئی بات اس سے زیادہ افسوس ناک نہیں ہے کہ ہم ان دوستوں اور افراد کی طرف پلٹ کر نہ دیکھیں جو برسوں پہلے ہماری زندگی کا حصہ تھے اور اب مدت گزر گئی ہے کہ ہماری ان سے بات بھی نہیں ہوئی ہے۔
(وزیراعظم کی طرف سے پروفیسر ----نام-----کونیم سرکاری خط جس میں ان کی تحریروں میں فراہم کردہ عالمانہ رہنمائی اور روحانی تحریک پر احسان مندی کا اعتراف کیا گیا)
وزیراعظم
مقام، تاریخ------------------
محترم پروفیسر------------------،
یہ خوشی کی بات ہے کہ میں آپ کے -------ویں یوم پیدائش پر اپنی مخلصانہ مبارک باد ارسال کرتا ہوں۔ 
یہ ایک عظیم سنگ میل ہے، خاص طور پر ایسے شخص کے لیے جس نے اتنی بڑی کامیابی حاصل کی ہو۔
اس ہفتے ------  سال ہو گئے ہیں جب مجھے وزیراعظم ہونے کا استحقاق حاصل ہوا۔ 
اس عرصہ میں حکومت جو کچھ حاصل کرنے میں کامیاب ہوئی، اس پر بہت سے لوگوں نے اپنا تبصرہ کرنے میں انتہائی مہربانی کی ہے۔ 
یقیناً بہت زیادہ کام کرنا ہے لیکن صحیح راستے پر سفر کا آغاز کرنے کے لیے، اقدار اور یقین اور سمت کے صحیح شعور کا اہتمام کیے بغیر، ان میں سے کوئی کام بھی ممکن نہیں تھا۔
آپ کے کام اور غور و فکر نے جو قیادت اور روحانی تحریک ہمیں دی، قطعی طور پر اہم تھی اور ہم پر آپ کا بڑا قرض ہے۔
ہر نیک خواہش کے ساتھ *،
آپ کا مخلص*،
(------نام-------)
پروفیسر----------------،
--------پتا-----------
’’ہر نیک خواہش کے ساتھ ‘‘ /’’آپ کا/کی مخلص‘‘ ہاتھ سے لکھا جائے گا۔
(وزیراعظم کی طرف سے سائنس دان کو قدر شناسی کا خط)
 وزیراعظم
مقام، تاریخ--------------------
محترم پروفیسر--------------------،
آپ کے خط مورخہ-------------- کے لیے آپ کا شکریہ۔ مجھے یقیناً ----نام تحقیقی ادارہ برائے سائنس و ٹیکنالوجی---- نے اچھی خبر کے بارے میں مطلع کیا تھا اور مجھے اس سے پہلے آپ کو خط تحریر کرنا چاہیے تھا۔
۲۔	یہ بہت حوصلہ افزا بات ہے کہ ہمارے ملک کے اتنے سارے سائنس دان اس ٹیم میں شامل تھے جس نے --------- دریافت کیا اور اس کامیابی پر میں آپ کو اور آپ کے رفقائے کار کو مبارک باد پیش کرتا ہوں۔ 
میں یقین کرتاہوں کہ آپ اور آپ کے رفقائے کار اپنی قوم اور انسانیت کی خدمت میں اپنی سخت محنت جاری رکھیں گے۔
بہترین خواہشات کے ساتھ،
آپ کا مخلص،
(------ نام-------)
قابل احترام پروفیسر -------------،
-------نام ادارہ----------
----------پتہ-----------
(روور سکاؤٹ کا اعزاز وصول کرنے پر ایک اعلیٰ عہدہ دار کی طرف سے تعریفی خط)
محترم------------------------،
بوائے سکاؤٹ کے اعلیٰ ترین اعزاز ’’روورسکاؤٹ/اعلیٰ سکاؤٹ‘‘ حاصل کرنے پر مبارک باد۔ 
ہمیں آپ کی کامیابی پر فخر ہے۔ 
آپ نے وابستگی اور استقامت کے ذریعے یہ اعزاز حاصل کیا۔
۲۔ آپ کی آئندہ کوششوں میں اچھی قسمت ہو؛ اور یاد رکھیں۔ 
آپ ہماری قوم کا مستقبل ہیں۔
آپ کا مخلص،
(-------نام ----------)
جناب---------------------
------------پتا------------
ایک اعلیٰ عہدہ دار کی طرف سے روور سکاؤٹ کا اعزاز حاصل کرنے پر تعریفی خط)
نام-----------------
-----عہدہ----------
نمبر---------------------						مقام، تاریخ-------------------
محترم-------------------،
رورو سکاؤٹ/اعلیٰ سکاؤٹ کا رتبہ حاصل کرنے پر مبارک باد۔ 
یہ اعزاز آپ کی کئی سال کی سخت محنت اور یکسوئی /انہماک کا ثبوت ہے۔
۲۔ بلاشبہ ایک روور سکاؤٹ ہونے سے آپ کو زندگی نے قابل قدر سبق سیکھنے کا موقع ملا، بہت سی اہم مہارتیں حاصل کیں، رہنما اصول اختیار کیے اور نئی دیر پا دوستیاں تیزی سے بڑھائیں ۔ 
میں یہ بات اس لیے جانتا ہوں کہ میں ایک زمانے میں خود بوائے سکاؤٹ تھا۔
۳۔ پُرجوش محنت کے ذریعے جو کچھ بھی حاصل کیا جا سکتا ہے ، روور سکاؤٹ کے لیے اس کی کوئی حد نہیں ہے۔ میں آپ کو تلقین کرتا ہوں کہ ساری زندگی ’’وقار، وفاداری، جرأت اور خدمت‘‘ کے اصولوں پر ہمیشہ سرگرم عمل رہیں۔ 
میں جانتا ہوں کہ عقاب کے رتبے کے لیے جدوجہد کے دوران ، ان اقدار پر آپ کی مکمل تربیت ہو گئی ہو گی۔ 
میں امید کرتا ہوں کہ آپ آئندہ اپنی تمام کوششوں میں اچھی طرح اپنی ذمہ داریاں ادا کریں گے۔
آپ کا مخلص،
---------- نام-----------)
----عہدہ ---------
محترم جناب-----------------
-------پتا ----------
 کے صدر کی طرف سے سائنس و ٹیکنالوجی------نام ملک------ ہائی سکول کے طلبہ کے نام خط)
صدر
نمبر-----------------------					  مقام، تاریخ--------------------------
عزیزی طلبہ!
آپ کی سخت محنت اور کامیابیوں کے بارے میں آگاہ/باخبر ہو کر میں بہت خوشی محسوس کرتا ہوں۔------نام ملک------ کو آپ جیسے طلبہ کی ضرورت ہے جو اپنے سکول میں سخت کوشش کر رہے ہیں۔ 
میں امید کرتا ہوں کہ جو پیشہ آپ اختیار کرنا چاہتے ہیں اس کی تیاری کے لیے اپنی بہترین کوششیں جاری رکھیں گے۔
۲۔ چونکہ حقیقی تعلیم کا مطلب ایک طالب علم کی مجموعی شخصیت کا ارتقا ہے، میں توقع کرتا ہوں کہ آپ اپنے تعلیمی ادارے کی تمام سرگرمیوں میں حصہ لیں گے۔
۳۔ آپ جیسے نوجوان لوگ کل کے رہنما ہیں۔ آپ نے مجھ میں تحریک پیدا کی ہے اور مستقبل کے لیے بڑی امید دی ہے۔ 
میں آپ کے لیے بہترین خواہشات رکھتا ہوں۔
آپ کا مخلص،
(--------نام -------)
نام-------------------
------ گروپ کا نام-------
(ایک طالب علم کی طرف سے وصول شدہ خط کے جواب میں دفتر وزیراعظم کی طرف سے خط)
دفتر وزیراعظم
نام-------------عہدہ--------مقام،  تاریخ-------------------
ٹیلی فون--------------
محترمہ آنسہ-------------------،
آپ کے حالیہ خط کے لیے میں وزیراعظم کی جانب سے آپ کا شکریہ ادا کرتا ہوں۔
اگرچہ گھر کا کام لازمی نہیں ہے، حکومت کا خیال ہے کہ گھر سے سیکھنا اچھی تعلیم کا ایک ضروری حصہ ہے۔ 
کمرۂ جماعت میں جو آپ نے سیکھا، یہ صرف اس کو تقویت دینا نہیں ہے، اگرچہ وہ اہم ہے لیکن اپنی ساری زندگی کے دوران ایک کامیاب اور آزادانہ سیکھنے والے کے طور پر بہتر ہونے کے لیے، گھر کے کام کا ایک بہت اچھا منظم پروگرام بچوں اور نوجوانوں کی مدد کرتا ہے۔	
۲۔ وزیراعظم کو معلوم ہے کہ کئی سکول اپنے طلبہ کے لیے گھر کا کام طے کرتے ہیں کیونکہ ان کے خیال میں جو کچھ انھوں نے سکول میں سیکھا گھر کا کام اس کی مشق کرنے کا موقع دیتا ہے اور اپنی سکھائی کے ساتھ انھیں ترقی کرنے میں مدد کرتا ہے۔ 
نوجوان لوگ اپنا جتنا وقت گھر کے کام پر خرچ کرتے ہیں اس کی مقدار ایک سکول سے دوسرے سکول میں مختلف ہے اور اس کا انحصار طلبہ کی عمر اور ضروریات پر ہے۔ 
یہ آپ کے اساتذہ پر منحصر ہے کہ وہ فیصلہ کریں کہ آپ کو کتنا گھر کا کام کرنا چاہیے۔ مجھے خوشی ہے کہ اس مسئلے پر آپ کو اپنی رائے دینے کی پیش کش کرنے سے وہ آپ کی حوصلہ افزائی کر رہے ہیں۔
۳۔ وزریراعظم یقینی طور پر چاہتے ہیں کہ آپ اس قابل ہوں کہ سکول میں اپنے وقت سے استفادہ کریں اور ان کے پاس دوسری چیزیں کرنے کے لیے بھی وقت ہو جن سے آپ سکول کے بعد اور سکول تعطیلات میں لطف اندوز ہوتے ہوں،
تاہم ان کا یہ بھی خیال ہے کہ مناسب انداز سے ترتیب دیا ہوا اور پھر تصحیح کردہ گھر کا کام آپ کے سیکھنے میں مدد کر سکتا ہے۔
خط تحریر کرنے کے لیے آپ کا شکریہ اور میں آپ کی آئندہ کی پڑھائی کے لیے اچھی خواہش کا اظہار کرتا ہوں۔
آپ کا مخلص،
-------نام--------)
--------عہدہ-------)
محترمہ آنسہ---------------
----------پتا------------
(خط بنام وزیراعظم کے جواب میں طالب علم کو وصول شدہ خط)
وزیراعظم سیکریٹریٹ
نام------------------------
---------عہدہ-------------
ٹیلی فون-------------------
نمبر-----------------------						مقام، تاریخ-------------------
محترم---------------------،
آپ کے خط مورخہ---------------پر آپ کا شکریہ ادا کرنے کے لیے وزیراعظم کی جانب سے میں آپ کو یہ خط تحریر کر رہاہوں۔
۲۔ آپ نے وزیراعظم کو خط تحریر کرنے میں جو وقت لگایا، وہ اس کے لیے آپ کا بہت شکریہ اداکرتے ہیں۔ 
آپ نے اپنی آراء کا بہت اچھے انداز سے اظہار کیا۔
۳۔ ------------ ڈویژن اور -----------ڈویژن کے پاس ان معاملات کی ذمہ داری ہے، جو آپ نے اٹھائے ہیں، اس لیے میں آپ کا خط انھیں ارسال کر رہا ہوں تاکہ وہ آپ کے نقطہ ہائے نظر سے آگاہ ہو سکیں۔
وزیراعظم کو خط تحریر کرنے کے لیے ایک دفعہ دوبارہ آپ کا شکریہ۔
آپ کا مخلص،
(-----نام-------)
-----عہدہ------
محترم جناب--------------
------پتا -------
(پرائمری /ابتدائی سکول کے طلبہ سے وصول شدہ خطوط کا وزیراعظم کی طرف سے جواب)
دفتر وزیراعظم، سیکریٹریٹ
نام----------------------					                 
---------عہدہ-------------
نمبر-----------------------				     مقام،  تاریخ-------------------
عزیر بچو،
وزیراعظم نے مجھے کہا ہے کہ آپ کے خطوط کا شکریہ ادا کروں۔
۲۔ میں امید کرتا ہوں کہ آپ کو یہ بات معلوم ہے کہ ہر ہفتہ خطوط کی بڑی تعداد وصول ہونے کی وجہ سے، وزیراعظم کے لیے ہمیشہ ممکن نہیں ہوتا کہ ذاتی طور پرخط کا جواب دیں۔
۳۔ آپ جو کچھ سیکھ رہے ہیں، کے بار ے میں معلوم ہونا بہت دلچسپ لگا۔ 
آپ کے خطوط بے حد عمدگی سے تحریر کیے گئے تھے اور اپنے خیالات نہایت خوبی سے بیان کیے گئے تھے۔ 
یہ بات واضح ہے کہ آپ خط نویسی پر بہت توجہ کرتے ہیں اور اس کے بارے میں بہت سیکھ لیا ہے۔
۳۔ میں اس موقع سے فائدہ اٹھا کر آپ کی مسلسل پڑھائی کے لیے اچھی خواہش کا اظہارکرتا ہوں۔
آپ کا مخلص،
(------نام-------)
-----عہدہ-------
عزیز طلبہ،
پرائمری سکول،
-----نام علاقہ------
-----نام شہر-------
وزیراعظم سیکریٹریٹ(پبلک) کی طرف سے بچوں کو خط جو ان کے خط بنام وزیراعظم کے جواب میں دیا گیا)
وزیراعظم سیکریٹریٹ(پبلک)
نام---------------------
---------عہدہ----------
نیلی فون-----------------
پیارے بچو،
میں آپ کو وزیراعظم کی جانب سے خط تحریر کر رہی ہوں تاکہ میں آپ کے بہترین خطوط کا شکریہ اداکروں جنھیں آنسہ-------- نے اس سیکریٹریٹ کو ارسال کیا تھا۔
۲۔ وزیراعظم آپ کے دلچسپ پیغامات کی بہت زیادہ تعریف کرتے ہیں۔ 
آپ کے تمام خطوط پڑھ کر وہ واقعی لطف اندوز ہوئے، وہ تمام خطوط غیر معمولی تخیل کے حامل اور فکر انگیز تھے۔ 
آپ نے یقیناً ان پر سخت محنت کی ہے۔
 مخلص،
(-------نام--------)
عزیزی بچو،
---------پتا--------
(وفاقی وزیر برائے تعلیم کی طرف سے ہیڈ ماسٹر ، گورنمنٹ پرائمری سکول کو خط)
وفاقی وزیر برائے تعلیم
حکومت -------------
نمبر -----------------مقام ،  تاریخ---------------------
محترم جناب---------------------،
میں آپ کو، آپ کے عملہ کے ارکان کو، آپ کے طلبہ کو سکول میں ان کے تحصیل علم کی بہت اعلیٰ سطح کی پیش رفت پر مبارک باد پیش کرتا ہوں۔
آپ کے سکول کے نتائج ظاہرکرتے ہیں کہ آپ کا سکول حدود دارالحکومت اسلام آباد کے اوپر کے پانچ فی صد سکولوں میں شامل ہے۔
۲۔ ایسا اعلیٰ معیار پیداکرنے میں آپ کی سخت محنت اور پیشہ واریت کے لیے آپ کا شکریہ۔
۳۔ آپ کی حاصل کردہ کامیابی کے لیے آپ کو اور آپ کے عملہ کو دوبارہ مبارک باد۔
بہترین نیک تمناؤں کے ساتھ،
آپ کا مخلص،
(---------نام-----------)
جناب ------------------------،
ہیڈ ماسٹر،
سرکاری پرائمری/ابتدائی سکول،
-----------پتا------------
وفاقی وزیر برائے تعلیم کی طرف سے ہیڈ ماسٹر، گورنمٹ سیکنڈری/ثانوی سکول کو تعریفی خط)
وفاقی وزیر برائے تعلیم,
حکومت -----------------
نمبر--------------------									     مقام،  تاریخ--------------------
محترم ------------------،
وفاقی بورڈ برائے انٹرمیڈیٹ و سیکنڈری تعلیم ، اسلام آباد کی طرف سے منعقدہ امتحانات سیکنڈری سکول سر  ٹیفکیٹ ۔ دوم  (سالانہ، ۲۰۱۸) میں آپ کے سکول کی بہترین کارکردگی پر، براہ کرم میری دلی مبارک باد قبول کریں۔
۲۔ آپ کے سکول کی قابل تعریف تعلیمی کارکردگی آپ کی مؤثر قیادت، غیر معمولی رہنمائی اور منتظمانہ مہارت کا نتیجہ ہے۔ 
میں یہ بھی سمجھتا ہوں کہ آپ کے پاس انتہائی محنتی اساتذہ کی ایک ٹیم ہے جو ابلاغی مہارتوں کی ماہر ہے،جو اپنے موضوع کے مواد پر گہرا علم اور شدید رغبت رکھتے ہیں اور ان میں طلبہ کے ساتھ مشفقانہ تعلق بنانے کی قابلیت ہے۔
۳۔ میں امید کرتا ہوں کہ آپ ایک محفوظ تعلمی(سیکھنے والا) ماحول پیدا کرنے کی اپنی کوششوں کو جاری رکھیں گے جس میں طلبہ اپنے مقاصد میں کامیابی کے لیے سخت محنت کریں اور اس کے ساتھ ہی اپنی تعلیمی، جسمانی اور معاشرتی کوششوں میں مناسب توازن برقرار رکھیں۔
۴۔ میں، دوبارہ، اس خوش گوار موقع پر اپنی مبارک باد پیش کرتا ہوں اور آئندہ آپ کی کامیابیوں کے لیے نیک خواہشات چاہتاہوں۔
آپ کا مخلص،
(-------نام---------)
جناب----------------
ہیڈ ماسٹر،
گورنمنٹ سیکنڈری سکول
---------پتہ -----------
(وفاقی وزیر برائے تعلیم کی طرف سے ہیڈ ماسٹر، گورنمنٹ سیکنڈری سکول کو تعریفی خط)
وفاقی وزیر برائے تعلیم 
حکومت -----------------
اسلام آباد،تاریخ---------------------
محترمہ--------------------،
وفاقی بورڈ برائے انٹرمیڈیٹ و سیکنڈری تعلیم-------------- کے ثانوی سکول امتحان حصہ دوم میں آپ کے طلبہ کی بہترین کارکردگی پر دلی مبارک باد پیش کرتا ہوں۔
۲۔ یہ آپ جیسے اساتذہ ہیں جو طلبہ کو ترغیب دیتے ہیں اور ان کی مدد کرتے ہیں کہ وہ اپنی خوبیوں اور کمزوریوں کو تسلیم کریں۔ 
وہ طلبہ کے ذہنوں اور شخصیتوں پر اثر انداز ہونے میں انتہائی اہم کردار اداکرتے ہیں۔ 
وہ طلبہ کے لیے موزوں نمونہ ہیں اور ان کی تعلیمی کارکردگی پر بڑا اثر رکھتے ہیں۔ 
حقیقت میں وہ اگلی نسل کے کردار کی تعمیر میں بنیادی کردار ادا کرتے ہیں۔
۳۔ میں اخلاص کے ساتھ آپ کی ذمہ داری اور انتہائی محنت و توجہ کا شکریہ ادا کرتا ہوں اور مستقبل کی قوم کی تعمیر میں آپ کی عظیم کوششوں کے لیے شکر گزار ہوں۔
۴۔ میں امید کرتا ہوں کہ آپ طلبہ کو ایسے افراد بنانے کے لیے اپنی کوششیں جاری رکھیں گے جو ایمانداری اور اعلیٰ اقدار کے ساتھ اخلاقی خوبیوں کے حامل ہوں۔
میری بہترین نیک تمناؤں اور پر جوش احترام کے ساتھ،
آپ کا مخلص،
(------نام---------)
جناب----------------------
ہیڈماسٹر،
سرکاری سیکنڈری/ثانوی سکو،
-------------پتا-------------
(قابل تعریف علمی کارکردگی :وزیر تعلیم کی طرف سے ہیڈ ماسٹر سیکنڈری/ ثانوی سکول کو مبارک باد کا خط)
وفاقی وزیر برائے تعلیم
حکومت ----------------
نمبر------------مقام، تاریخ-------------------
محترم-----------------،
وفاقی بورڈ برائے ثانوی/ سیکنڈری تعلیم ---------------کے ثانوی سکول امتحان ---سال---، میں آپ کے سکول کے طلبہ کی قابل تعریف تعلیمی کارکردگی پر میں آپ کو مبارک باد پیش کرتا ہوں۔
۲۔ آپ کی قیادت اور منتظمانہ مہارت کی وجہ سے آپ کے طلبہ بہترین کاکردگی حاصل کرنے کے قابل ہوئے۔ 
مجھے یقین ہے کہ آپ کی غیر معمولی قیادت آئندہ برسوں میں آپ کے سکول کی اسی طرح کی کارکردگی یقینی طور پر جاری رکھے گی۔
آپ کا مخلص،
(-----نام------)
جناب---------------------
ہیڈ ماسٹر
گورنمنٹ ثانوی /سیکنڈری سکول،
--------- پتا--------------
(چیئرمین پاکستان کونسل برائے سائنس و ٹیکنالوجی ، اسلام آبادکا تعریفی خط بنام وائس چانسلر عبدالولی خان یونیورسٹی، مردان)
پاکستان کونسل برائے سائنس و ٹیکنالوجی
(وزارت سائنس و ٹیکنالوجی، اسلام آباد)
چیئرمین
ٹیلی فون نمبر----------------
نمبر: پی سی ایس ٹی۔ ۱(۲)/۲۰۱۵ متفرق/۲۰۱۷/۲۶  اسلام آباد،  ۱۶ فروری ۲۰۱۷ء
پروفیسر ڈاکٹر احسان علی،
وائس چانسلر،عبدالولی خان یونیورسٹی، مردان
موضوع: تعریفی خط۔ تحقیقی ثمر آوری اعزاز ۲۰۱۵ء
محترم پروفیسر ڈاکٹر احسان علی،
پاکستان کونسل برائے سائنس وٹیکنالوجی تحقیقی ثمر آوری اعزاز/ایوارڈ(آر پی اے) کے لیے باقاعدہ جائزہ کا اہتمام کرتی ہے۔ 
جو پاکستان کے ثمر آور سائنس دانوں کے بارے میں معلومات فراہم کرتا ہے۔ 
ان معلومات کی بنیادتحقیق سے متعلق حدود/دائرہ کار پرہوتی ہے۔ تصنیف کتب، پی ایچ ڈی کی تحقیق کی نگرانی، مجموعی اثر انگیز عامل اور اثر انگیز عامل جریدوں میں شائع شدہ مقالہ جات کے حوالہ جات، منظور شدہ پیٹنٹ/حاصل شدہ اعزازات اور حاصل شدہ مسابقتی امداد /گرانٹ وغیرہ، ان معلومات کی حدود میں شامل ہیں۔
۲۔ آخری فیصلہ کردہ تحقیقی ثمر آور اعزازات ۲۰۱۵ء کے دوران آپ کی شہرت یافتہ/معروف یونیورسٹی کے مجموعی طور پر چار سائنس دان اعزاز حاصل کرنے والوں میں شامل تھے جس کی بنیاد سال ۲۰۱۴ء کے دوران ان کی تحقیقی کامیابیاں تھیں۔
 اعزازات حاصل کنندگان کی فہرست ملحق ہے۔
۳۔ میں اس کامیابی کے لیے آپ کو اور اعزازات حاصل کنندگان کو مبارک باد دیتا ہوں۔ 
میں یہاں یہ ذکر کرنا چاہتا ہوں کہ تحقیقی ثمر آور اعزاز کی درخواست کی نوعیت رضا کارانہ ہے اور کونسل کے پاس دستیاب درخواست گزار کی معلومات کی بنیاد پر اعزازات کا فیصلہ کیا جاتا ہے۔
۴۔ اگر آپ کی خواہش ہو تو اعزاز حاصل کنندگان کے کارناموں کی قدر شناسی کے لیے آپ کے ادارے میں تقریب تقسیم اعزازات کی تفصیل طے کی جا سکتی ہے۔
آپ کے ادارے میں آئندہ ہونے والی کسی کانفرنس ورکشاپ/سمپوزیم کو اس مقصد کے لیے ایک موقع کے طور پر استعمال کیا جا سکتا ہے تاکہ پاکستان کونسل برائے سائنس و ٹیکنالوجی کے تحقیقی ثمر آور اعزازات کی آئندہ سالانہ کارروائی کی فہرست اعزاز حاصل کنندگان میں شامل کروانے کے لیے یونیورسٹی کے دوسرے سائنس دانوں کے لیے یہ موقع محرک /تحریک انگیز کا کام کرے۔
بہترین نیک خواہشات کے ساتھ
آپ کا مخلص،
(پروفیسر ڈاکٹر انوار الحسن گیلانی)
ملفوفہ: فہرست اعزاز حاصل کنندگان
(وزیراعظم کی طرف سے ایک رضا کار کو خط جس میں اس کے ناقابل یقین رضا کارانہ کام کی قدردانی کی گئی)
وزیراعظم
مقام، تاریخ-------------------------
محترم---------------------،
آ پ کو یہ سن کر خوشی ہو گی کہ جناب -----------------نے مجھے ایک خط تحریر کیا جس میں اس رضاکارانہ ممتاز کام کو اجاگر کیا ہے جو آپ کرتے ہیں۔
۲۔ آپ جیسے بے غرض رضاکار تمام ملک میں بہت عمدہ/ غیر معمولی کام اور تحریکی کوششیں کر رہے ہیں۔ 
ایسے ممتاز افراد معاشرے میں تبدیلی لا رہے ہیں اور دوسرے لوگوں میں بھی احساس پیدا کر رہے ہیں۔ 
۳۔ آپ کے کیے ہوئے ناقابل یقین تمام رضا کارانہ کاموں کے متعلق معلوم ہونا واقعی فیضان رساں ہے۔ 
ہم معاشرے پر آپ کے رضاکارانہ کام کے مثبت اثر کا اعتراف کرتے ہیں۔
آپ کا مخلص،
(------نام------)
محترم-----------------
--------پتہ-----------
معذور اشخاص کے لیے فلاحی ادارے کے نام وزیراعظم کی طرف سے تعریقی خط)
وزیراعظم
مقام، تاریخ-----------------------
محترم جناب--------------------،
میرے والد کی وفات کے بعد، آپ کے حالیہ خط مورخہ ------------------کے ذریعے اپنی تعزیت ارسال کرنے پر آپ کا شکریہ۔ میں آپ کے کریمانہ الفاظ کے لیے بہت شکر گزار ہوں۔
۲۔ جیسا کہ آپ جانتے ہیں، میرے والد ---نام بانی فلاحی ادارہ----کی بہت تعریف کرتے تھے اور اپنی معذوری کے باوجود وہ اپنی زندگی پوری طرح گزارنے کا عزم رکھتے تھے۔ 
یہ خوش دلی کی بات ہے کہ ---نام فلاحی ادارہ----نے معذور بالغوں اور بچوں میں زندگی کا احساس پیدا کرنے اور مدد کرنے کا کام جاری رکھا ہوا ہے اور  ----نام فلاحی ادارہ---- کی ویب سائٹ کے لیے ملفوفہ توثیقی نوٹ فراہم کر کے ، میں خوش ہوں۔
۳۔ بہت قابل قدر کام جو آپ کرتے ہیں، کی مسلسل کامیابی کے لیے میری بہترین خواہشات قبول کریں۔
آپ کا مخلص،
(----نام-----)
جناب----------------،
----نام فلاحی ادارہ------
----نام مقام-----
(وزیراعظم کی طرف سے سماجی کارکن کو تعریفی خط)
وزیراعظم
مقام، تاریخ----------------------
محترمی-------------------،
آپ کو یہ معلوم ہو کر خوشی ہو گی کہ لوگوں کی خدمت کے لیے آپ کی رضا کارانہ سماجی سرگرمیوں کے بارے میں جناب-------------- نے مجھے خط تحریر کیا۔
۲۔ آپ جیسے سماجی کارکن تمام ملک میں مسحور کن سماجی کام کر رہے ہیں۔ 
بے غرض سماجی سرگرمیاں معاشرے میں تبدیلی لا رہی ہیں اور دوسروں میں کام کرنے کی تحریک پیدا کر رہی ہیں۔ 
معاشرے کے محروم طبقے کو اٹھانے کے لیے ہونے والی ناقابل یقین رضاکارانہ سرگرمیوں کے بارے میں آگاہ ہونا واقعی تحریک انگیز ہے۔
۳۔ آپ کی ناقابل یقین اور قابل قدر خدمات نے عوام پر مثبت اثر ڈالا ہے۔ میں امید کرتا ہوں کہ قوم کی خدمت کے لیے اپنا رضاکارانہ کام جاری رکھیں گے۔
۴۔ مؤثر انداز پر کام کرنے کے لیے آپ کا شکریہ۔
آپ کا مخلص،
(----نام------)
جناب----------------
--------پتہ-----------
(وزیر برائے تعلیم کی طرف سے تعلیمی ادارے کی بانی کو خط)
وزیر برائے--------------------
نمبر----------------مقام، تاریخ----------------------
 آنسہ---------------،
----نام شہر----میں معاشرے کے محروم طبقات کو معیار تعلیم فراہم کرنے کے لیے ، ---نام فاؤنڈیشن----کے قیام کے بارے میں آپ کے بہترین اقدام کے بارے میں معلوم ہو کر مجھے خوشی ہوئی ہے۔ 
تعلیم کے ذریعے لوگوں کو با اختیار بنانے کے لیے آپ کا اپنے آپ کو وقف کرنے اور وابستہ کرنے کے عمل کی میں قدر کرتا ہوں۔ 
ہمیں ایسے زیادہ لوگوں کی ضرورت ہے جو آپ کی قائم کردہ مثال کی پیروی کریں۔
۲۔ یوم اساتذہ پر میں اس موقع سے فائدہ اٹھاتے ہوئے آپ کو اور آپ کی ٹیم کو آئندہ کوششوں کے لیے بہترین تمناؤں کا اظہار کرتا ہوں۔
آپ کا مخلص،
(----نام-----)
 آنسہ-------------
---بانی، نام فاؤنڈیشن-----
---------نام شہر---------
(وزیراعظم سیکریٹریٹ کی طرف سے فلاحی تنظیم کو تعریفی خط)
وزیراعظم سیکریٹریٹ(پبلک)
نام-------------------------
جائنٹ سیکریٹری
ٹیلی فون--------------------
نمبر------------------مقام،، تاریخ-----------------------
محترم جناب-----------------،
----نام ادارہ-----کی فلاحی سرگرمیوں کے بارے میں وزیراعظم کے نام آپ کے خط مورخہ --------------کا شکریہ۔
۲۔ رفاہی کام میں اور بچوں کی تعلیم کی اہمیت کے بارے میں آگاہی پیدا کرنے کے لیے تنظیم کی جاری سرگرمیوں میں آپ کی دلچسپی کو وزیراعظم پسندیدگی کی نگاہ سے دیکھتے ہیں۔
۳۔ اس اہم مسئلے کو نمٹانے میں جو شخص بھی حصہ لے رہا ہے، اس کو وزیراعظم اپنی نیک خواہشات پیش کرتے ہیں۔
آپ کا مخلص،
جناب----------------
--------عہدہ---------
---نام ادارہ-------
------نام شہر--------
باب نمبر  ۲۶
انتظامی خدمات ونگ(عملہ ڈویژن) اور اس کے کارہائے منصبی
فہرست مندرجات
(الف) ایم ایس ونگ کی تاریخ(عملہ ڈویژن)اور اس کے کارہائے منصبی
(ب) تربیتی ضروریات کا جائزہ سروے
ڈویژن کا جائزہ/ریویو
(سیکریٹری-----------ڈویژن کی طرف سے سیکریٹری، عملہ ڈویژن کو خط)
(جناب ڈاکٹر رشید احمد خان، ڈائریکٹر جنرل ، انتظامی خدمات ڈویژن کی طرف سے جناب جمشید عالم ، اسسٹنٹ ڈائریکٹر، سیکریٹریٹ تربیتی انسٹی ٹیوٹ کو خط)
(تربیتی ضروریات جائزہ سروے)
جناب جمشید عالم ، اسسٹنٹ ڈائریکٹر، سیکریٹریٹ ٹریننگ انسٹی ٹیوٹ، اسلام آباد، کی طرف سے ڈاکٹر رشید احمد خان، ڈائریکٹر جنرل ، انتظامی خدمات ڈویژن، اسلام آبادکو نیم سرکاری خط)
انتظامی خدمات ونگ(عملہ ڈویژن)اور اس کے کارہائے منصبی
حکومت کا انتظام چلانے کا انداز آج کے زمانہ میں، خاص طور پر پاکستان جیسے تیزی سے ترقی پذیر ملک میں اس بات کا تقاضا کرتاہے کہ حکومت کے مختلف اداروں کا تنظیمی ڈھانچا اور ان اداروں میں عمل کیے جانے والے طریق کار کی مستقل پڑتال کی جائے تاکہ ان کی کارکردگی بہتر بنائی جا سکے اور اس بات کو یقینی بنایا جائے کہ ملک کے شہریوں کو جن کی فلاح و بہبود کے لیے یہ ادارے قائم کیے گئے ہیں، مناسب خدمات فراہم کی جائیں۔ 
قیام پاکستان کے بعد اس بات کا مشاہدہ کیا گیا کہ سرکاری دفاتر میں کارکردگی بہتر بنانے کے لیے خصوصی مہارت کی حامل ایک ایجنسی کی ضرورت ہے جس کی ذمہ داری ہو کہ مختلف دفاتر میں موجود انتظامی اور طریق کار کے مسائل پر غور و فکر اور تحقیق کے لیے اپنا وقت، صلاحیت اور توانائی وقف کر دے۔ 
انھیں مشورہ دے کہ ان مسائل کو کیسے حل کیا جائے اور دفتری صورت حال بہتر بنائی جائے۔ 
اس ماہرانہ خصوصی کام کے لیے ۱۹۵۲ء میں عملہ ڈویژن میں تنظیم و طریقہ جات (اواینڈ ایم) یونٹ قائم کیا گیا۔
۱۹۵۸ء میں حکومت پاکستان نے ’’رابطہ کاری و بہتری استعداد کارڈویژن‘‘ قائم کیا۔ 
تنظیم و طریقہ جات یونٹ اس ڈویژن کا حصہ بنا دیا گیا۔ 
اس ڈویژن کا دوسرا کام استعداد کار مہم تھی جس کا مقصد سرکاری امور نمٹانے میں غیر معمولی تاخیر کے ذمہ دار عناصر کو ختم کرنا تھا، تاہم اکتوبر ۱۹۵۸ء میں ہی یہ ڈویژن ختم کر دیا گیا اور اس کے کارہائے منصبی عملہ ڈویژن کو منتقل کر دیے گئے۔۱۹۷۰ء میں سیکریٹری صاحبان کمیٹی کی سفارش پر تنظیم و طریقہ جات ونگ کا انتظامی کنٹرول کابینہ ڈویژن کو دے دیا گیا۔
تنظیم و طریقہ جات کے کام کی اہمیت محسوس کرتے ہوئے حکومت نے نومبر ۱۹۷۸ء میں تنظیم و طریقہ جات ڈویژن قائم کیا اور ستمبر ۱۹۷۹ء میں ’’تحقیقی مرکز برائے سرکاری انتظام‘‘ کا انتظامی کنٹرول بھی عملہ ڈویژن سے اس نئے ڈویژن کو منتقل کر دیا گیا۔
دسمبر ۱۹۸۸ء میں تنظیم و طریقہ جات ڈویژن کا نام تبدیل کردیا گیا اور نیا نام انتظامی خدمات ڈویژن رکھا گیا۔ 
میں اس ڈویژن کو ختم کر کے انتظامی خدمات ونگ کی حیثیت سے عملہ ڈویژن کا حصہ بنا دیا گیا۔
انتظامی خدمات ونگ(عملہ ڈویژن)
انتظامی خدمات ونگ کی ذمہ داریاں مندرجہ ذیل ہیں:
(۱) وفاقی حکومت کے انتظامی مشیرکے طور پر کام کرنا اور مخصوص انتظامی مسائل حل کرنے کے لیے مطالعۂ معاملات کی ذمہ داری لینا؛ مطالعۂ معاملات میں جدید تجزیاتی تکنیکیں استعمال کرنا مثلاً جائزہ اور نظرثانی تکنیک (PERT) ، اہم مراحل کاطریقہ (CPM)، تجزیہ نظام(System Analysis)، عمل کاری تحقیق(Operation Research)اور تنظیم و طریقہ(O&M)؛
(۲) ڈویژنوں، ملحقہ محکموں، وفاقی حکومت کے تمام دوسرے دفاتر اور محکموں، خود مختار تنظیموں اور حکومت کے انتظامی اختیار میں لی ہوئی صنعتوں کی تنظیم، کارہائے منصبی اور طریق کار کا جائزہ لینا تاکہ ان کی کارکردگی بہتر بنائی جا سکے؛
(۳) ڈویژنوں ، ملحقہ محکموں ا وروفاقی حکومت کے تمام دوسرے دفاتر کے عملہ کی افرادی قوت کا میعادی ریویو/جائزہ؛
(۴) حکومت کے کام کی مؤثر اور باکفایت انجام دہی ، ضابطے، فارم اور طریق کار آسان بنانے کے لیے تجاویز دینا تاکہ عوام کی پریشانی کم کی جا سکے اور بدعنوانی کے خلاف لازمی تحفظات کا ارتقا ہو؛
(۵) ملک کے اندر اور بیرون ملک سرکاری ملازمین کی جدید تجزیاتی تکنیکوں میں تربیت مثلاًاہم مراحل کا طریقہ (Critical (CPM) Path Method، جائزہ اور نظرثانی تکنیک (Programme Evaluation and Review Technique (PERT)، تجزیہ نظام(System Analysis) آپریشنل ریسرچ/ عملی تحقیق(Operational Research)؛
(۶) تمام سرکاری دفاتر اور تنظیموں میں تنظیم و طریقہ جات کے تصورات کا جائزہ اور نظرثانی تکنیک (PERT)، اہم مراحل کا طریقہ(CPM)، تجزیہ نظام (System Analysis)اور آپریشنل ریسرچ/ عملی تحقیق(Operational Research) کے بارے میں علم اور معلومات کا فروغ؛
(۷) آئیڈیا ایوارڈ سکیم؛
(۸) عمومی انتظامی تحقیقی مرکز پاکستان؛
(۹) (الف) کسی ڈویژن یا ملحقہ محکمے کی دوبارہ تنظیم یا کسی ملحقہ محکمے کی حیثیت کی تبدیلی؛
(ب) کسی ڈویژن میں سیکشن کے علاوہ کسی واحدہ کار/ورکنگ یونٹ کی مستقل بنیاد پر تنظیم؛
(۱۰) سرکاری دفاتر کی حیثیت کا تعین؛
(۱۱) آئیڈیا ایوارڈ سکیم؛
(۱۲) پاکستان سرکاری انتظامیہ تحقیقی مرکز؛
انتظامی خدمات ونگ کے مندرجہ بالا کارہائے منصبی (فنکشنز) کو دو حصوں میں انجام دیا جا سکتاہے:
(الف)مشاورتی خدمات
مشاورتی خدمات کے ذریعے سرکاری تنظیموں کی استعداد کار اور ان کے مؤثر ہونے میں اضافہ کرنا اور ان کی پیداواریت بڑھانا تاکہ عوام کو سہولت ہو؛ متعلقہ تنظیم کے اطمینان کے مطابق قابل عمل سفارشات مرتب کرنا؛ سرکاری شعبہ میں تبدیلی لانے والے ایجنٹ کے طور پر کام کرنا تاکہ سرکاری تنظیمیں عوامی ضروریات پر جلد کارروائی کریں۔
نئی ٹیکنالوجیکل سہولتوں سے فائدہ اٹھاتے ہوئے اور متعلقہ افراد کی بدلتی ہوئی ضرورتوں کو سامنے رکھتے ہوئے سرکاری شعبہ کے اداروں کا تنظیمی خاکہ بنانا اور ان کی تنظیم نو کرنا۔
سرکاری شعبہ کے اداروں کا تنظیمی خاکہ بنانا اور ان کی تنظیم نو کرنا اور اس کام کے لیے ان امور کو پیش نظر رکھنا:
طلب کے تحت کارروائی اور نیا طریق کار؛
خدمت کے نئے پُرکشش انداز؛
ٹھوس پیشہ ورانہ مشورہ؛
طرز حکمرانی کے تمام میدانوں میں متعلقہ ادارے کو بہترین ممکنہ خدمت کی فراہی کا نظام مہیا کرنا، 
(ب) انتظامی تحقیق(پاکستان سرکاری انتظامیہ تحقیقی مرکز)
بہترین انتظامی طریقے متعارف کرانا۔
دساتیر عمل (مینولز) اور مطبوعات کی صورت میں تازہ ترین معلومات فراہم کرنا۔
حکومت کی سطح پر بہتر فیصلہ سازی کے لیے دفاقی حکومت کی افرادی قوت کی تعداد کے بارے میں معلومات فراہم کرنا۔
جائزہ تربیتی ضروریات کا سروے
جائزہ ضروریات
(۱) موجودہ کارکردگی اور ادارے  کے تنظیمی مقاصد کے درمیان فرق /تفاوت کی نشان دہی کرنے کا عمل ہے۔
جائزہ تربیتی ضروریات
(۲) جائزے کا عمل جو تربیتی ضروریات کا تعین کرنے کے لیے تشخیصی آلۂ کار کے طور پر کام کرتاہے۔ 
سروے، انٹرویو، مشاہدہ، ثانوی معلومات/ اعداد و شمار اور ورکشاپ وغیرہ کے ذریعے یہ جائزہ موجودہ صورت حال کی سطح کی صحیح نشان دہی کرتا ہے۔ 
موجودہ کارکردگی اور مطلوبہ کارکردگی کے درمیان فرق/ تفاوت سے ان مسائل کی نشان دہی ہوتی ہے جن کی بنیاد پر تربیتی ضروریات کا تعین کیا جاتا ہے پھر ان تربیتی ضروریات کو پورا کرنے کے لیے تربیتی پروگرام بنایا جاتاہے تاکہ وہ مطلوبہ مقاصد کی تکمیل کے لیے افراد اور ادارے کی مدد کر سکے ۔
تربیتی ضروریات = مطلوبہ صلاحیت - موجودہ صلاحیت۔
(۱۲) ’’جائزہ تربیتی ضروریات‘‘ کے عمل میں بیان کردہ یا یقینی تنظیمی ضروریات کے بار ے میں معلومات جمع کی جاتی ہیں۔ 
تنظیم کی مطلوبہ کارکردگی اور موجودہ کارکردگی کے درمیان فرق/ تفاوت کی نشان دہی کی جاتی ہے۔ کارکردگی کے درمیان فرق/ تفاوت مندرجہ ذیل وجوہات کی بنا پر ہو سکتا ہے:
مہارت، علم یا تجربہ کی کمی؛
درست سامان یا وسائل کی غیر موجودگی؛
درست کام کرنے کے لیے منتظم اور رفقاء کی عدم حوصلہ افزائی؛
معیارات اور توقعات طے نہیں کیے گئے یا ان کے بارے میں مطلع نہیں کیا گیا؛
کا م کا غیر مناسب ماحول۔
(۳) تربیت کے ذریعے مطلوبہ اور موجودہ کارکردگی کے درمیا ن فرق کو، اگر مکمل طور پر نہ بھی ہو ، کم کیا جا سکتا ہے۔
 اس مقصد کے لیے ملازمین کی صحیح مہارتوں اور معلومات میں اضافہ کو یقینی بنایا جا ئے اور ان کی حوصلہ افزائی کی جائے کہ وہ اپنی صلاحیتوں میں اضافہ کریں تاکہ وہ اپنے فرائض منصبی مؤثر طریقے سے اہلیت کے ساتھ ادا کر سکیں۔
 عوامل جن کی وجہ سے تربیتی ضروریات پیدا ہوں
ادارے کی تنظیم نو، نئی منصوبہ بندی؛
افرادی قوت میں کمی، نئی بھرتی، ترقیاں، تبادلے؛
نئی ٹیکنالوجی/نیا سامان؛
کارکردگی کے مسائل، حفاظتی مسائل؛
پیشہ ورانہ مسائل، اصلاحات اور پالیسی؛
نیا نظام/طریق کار، قوانین اور قواعد و ضوابط میں تبدیلی؛
جائزہ تربیتی ضروریات کا مقصد
جائزہ تربیتی ضروریات کا مقصد چند مانوس/معروف سوالات کا جواب دینا ہے: کیوں، کون، کیسے، کیا اور کب:
کیوں (Why)تربیت کا اہتمام کریں: کارکردگی میں کمی کو کام کی ضروریات سے مربوط کرنا اور اس بات کو یقینی بنانا کہ کارکردگی میں کمی سے ہونے والے مسائل کے مقابلے میں فوائد تربیت زیادہ ہوں۔
اس سوال کے جواب کے لیے دو طرح کا تجزیہ کریں : 
(الف) ضروریات بمقابلہ کمی کا تجزیہ 
(ب)  قابل عمل ہونے کا تجزیہ۔
کون(Who)تربیت سے وابستہ ہو:  
ہدف گروپ کے تجزیہ کا اہتما م کریں تاکہ جتنا زیادہ ممکن ہو یہ معلوم ہو سکے کہ کارکردگی میں کمی کن افراد کی وجہ سے ہے اور ان کی دلچسپی پیدا کرنے کے لیے کس طرح تربیتی پروگرام میں تبدیلی کی جائے۔
کیسے(How)کارکردگی میں کمی کو بہتر کیا جا سکتا ہے:   
تربیت سے کارکردگی میں کمی کو بہتر کیا جا سکتا ہے لیکن اگر تربیت غیر مناسب خیال کی جائے، دوسرے طریقے کی تجویز دی جائے۔ 
کارکردگی کا تجزیہ کیا جائے تاکہ اس بات کی نشان دہی کی جا سکے کہ کس مہارت کی کمی کو تربیت سے بہتر کیا جا سکتا ہے۔
کیا(What)بہترین طریقہ برائے کارکردگی ہے:  
بہترین نتیجہ حاصل کرنے کے لیے کوئی کام کرنے کا بہتر یا قابل ترجیح طریقہ ہوتاہے۔ 
کیا ادارے نے کام کی کارکردگی کے معیارات طے کیے ہیں؟ 
کیا کسی خاص طریقے سے کام کی تکمیل کے لیے حکومت کے ضوابط موجود ہیں؟ 
کام کا تجزیہ کریں تاکہ بہترین طریقے سے کام کرنے کی نشان دہی ہو سکے۔
کب(When)تربیت کی جائے گی:   
تربیت کے لیے بہترین وقت کا انتخاب کیا جائے کیونکہ تربیتی عمل پر کا م کے ادوار، تربیتی کورس میں حاضری اور تعطیلات وغیرہ کا اثر ہو سکتا ہے۔ 
ادارے کے ماحول اور متعلقہ کوائف کا بھی تجزیہ کریں۔
جائزہ تربیتی ضروریات کے مراحل
مرحلہ نمبر۱: مسائل اور ضروریات کی نشان دہی کرنا
جائزہ تربیتی ضروریات شروع کرنے سے پہلے اس بات کی چھان بین کی جائے کہ کیسی تربیت کی ضرورت ہے۔ 
سرکاری شعبہ میں یہ بات اہم ہے کہ متعلقہ تنظیمی کوائف ، پالیسی، مقاصد، کارمنصبی اور ذمہ داریوں جیسے پہلوؤں کی نشان دہی کی جائے۔ ادارے کی پالیسی کی سمت معلوم کرنے کے بعد، اہل کاروں کی کارکردگی کا تجزیہ کیا جائے۔
 اس مقصد کے لیے اہل کار کے موجودہ کام کی کارکردگی اور معلومات پر غور کیا جائے اور اس بات کی نشان دہی کی جائے کہ کیا اہل کار اپنے مطلوبہ کردار اور ذمہ داریوں کو حسب ضرورت ادا کر رہا ہے۔
 موجودہ کارکردگی اور معلومات کا جتنا زیادہ واضح معیار ہو گا اتنا ہی آسان ہو گا کہ کارکردکی یا معلومات کی کمی میں فرق /تفاوت کو بیان کیا جائے۔
مسائل اور ضروریات کی نشان دہی کے بعد، تربیتی کورس کے مجموعی مقاصد طے کیے جائیں گے۔
مرحلہ نمبر۲:  تجزیہ ضروریات کے خاکہ/ڈیزائن کا تعین کرنا
مندرجہ ذیل امور کا تعین کیا جائے:
ہدف گروپ جس کی تربیت کرنی ہے:  
ہدف گروپ کا انتخاب کرتے ہوئے ’’جائزہ تربیتی ضروریات کے مقاصد کو سامنے رکھا جائے گا‘‘۔
افراد جن کا انٹرویو کرنا ہے:
چونکہ ہدف گروپ کے تمام اہل کاروں کا انٹرویو کرنا، وقت کی مجبوریوں کی وجہ سے مشکل ہے، اس لیے ان میں سے چند اہل کاروں کا انتخاب کیا جائے گا۔
تربیت کے بعد مطلوبہ نتائج کا تعین کریں کیونکہ یہ نتائج تربیت کی کامیابی کا پیمانہ ہو سکتے ہیں۔
سروے کا منصوبہ بشمول’’جائزہ تربیتی ضروریات‘‘ کا شیڈول اور افراد جنھوں نے جائزے کا اہتمام کرنا ہے۔ 
ملازمین کے ساتھ اجلاس:
ادارے کے کسی خاص شعبہ یا مخصوص کام کرنے والے ملازمین کے ساتھ باقاعدہ اجلاس کریں۔ 
ملازمین سے ان کی ضروریات اور پیشہ ورانہ امور کے بارے میں خیالات سنیں اور تجاویز جمع کریں پھر مشترکہ موضوعات پر دیے گئے خیالات و تصورات اور تجاویز کا تعین کریں۔ 
ملازمین کے ساتھ ان جمع کردہ خیالات و تجاویز کا جائزہ لیں اور تعین کریں کہ کون سے اہم ترین موضوعات پر تربیت کا انتظام کیا جائے۔
جائزہ ضروریات کی اقسام
تجزیہ کارکردگی:  
کیا مہارت/معلومات میں کمی کا مسئلہ ہے؟
 یہ کمی کیسے دو ر ہو سکتی ہے؟ 
 کیا تربیت کارکردگی کی کمی دورکرنے کا مناسب طریقہ ہے؟
قابل عمل ہونے کا تجزیہ:  
یہ تربیت کیوں کی جائے؟
 کیا تربیت کا فائدہ موجود ہ کارکردگی میں کمی کی لاگت سے زیادہ ہے؟
ضروریات بمقابلہ کمی کا تجزیہ:  
یہ تربیت کیوں کی جانی چاہیے؟
 کیا کارکردگی میں کمی کسی ضرورت سے مربوط ہے؟
تجزیہ مقاصد:  
مقاصد کے پیچھے کون سے مخصوص کردار کی بہتری پیش نظر ہے۔
کام کا تجزیہ:  
یہ کام کرنے کا بہترین اور صحیح طریقہ کیا ہے؟ 
اس کام کو قابلیت تربیت حصوں میں کس طرح تقسیم کیا جا سکتا ہے
تجزیہ ہدف گروپ:  
اس تربیت کے لیے زیر تربیت افراد کون ہیں؟ 
زیر تربیت افراد کے بارے میں معلومات تاکہ نئے تربیتی پروگرام کا خاکہ بنانے اور موجودہ تربیتی مواد تبدیل کرنے میں مدد مل سکے۔ 
یہ بھی جائزہ لیا جائے کہ اس تربیت سے دوسرے کون سے گروپ فائدہ اٹھا سکتے ہیں۔
ادارے کے ماحول اور متعلقہ کوائف کا تجزیہ: 
 ادارے کے ماحول اور متعلقہ کوائف کا تجزیہ کیا جائے۔
 مرحلہ نمبر۳: معلومات کی جامع آوری
مندرجہ ذیل ذرائع سے معلومات جمع کی جائیں:
(الف) موجودہ تربیت کی دستاویزات کا جائزہ لینا؛(ثانوی اعداد و شمار اور معلومات)۔
(ب) سروے کا اہتمام کرنا بشمول انٹرویو اور کام کے ماحول/کارکردگی پر مشاہدات۔
سروے کے طریقے
معلومات کی جمع آوری کے لیے مختلف طریقے استعمال کیے جاتے ہیں:
منظم اور مربوط انٹرویو/نیم منظم اور نیم مربوط انٹرویو؛
کام کے ماحول اور اہل کاروں کی کارکردگی کا مشاہدہ (دفتری مواد، وسائل، اطلاعی ٹیکنالوجی نظام اور معلومات کی فراہمی کے طریقے)
سوال نامہ سروے؛
فوکس/مرتکز گروپ گفتگو: شرکائے گروپ کے خیالات اور مشاہدات سے متعلق معلومات کے حصول کے لیے کیفیتی تحقیقی طریقے کا استعمال؛
ورکشاپ: تعلیمی سیمینار، سلسلۂ اجلاس جن میں شرکاء کے ایک چھوٹے گروپ سے باہمی گفتگو اور تبادلۂ معلومات کیا جائے؛ سوالنامہ اور انٹرویو نتائج کی بنیاد پر نشان دہی کردہ تربیتی ضروریات کی تصدیق پر گفتگو؛
مرحلہ نمبر۴:  معلومات کا تجزیہ اور سفارشات/رپورٹ کی تیاری
کیفیتی اور مقداری تجزیہ کریں۔
نتائج تحقیق ، حتمی نتائج اور سفارشات پیش کریں۔ 
تربیتی مواد کے بارے میں بھی سفارشات شامل کریں۔
رپورٹ تیا رکریں۔
مرحلہ نمبر ۵:  عمل درآمد
عام طور پر تربیت کے لیے مندرجہ ذیل طریقے استعمال ہوتے ہیں:
کام کے دوران تربیت؛
مشورہ اور ہدایات؛
کمرۂ جماعت ؛
ویب پر مبنی ؛
کتب ؛
کانفرنس؛
یونیورسٹی پروگرام؛
مرحلہ نمبر ۶: فیڈ بیک/جمع شدہ معلومات کا جائزہ
تربیت سے مطلوبہ اہلیت میں کتنی بہتری آئی؟
تربیت سے فرائض منصبی کی کارکردگی میں کتنی بہتری آئی؟
تربیت سے ادارے کے مقاصد کے حصول میں کتنی بہتری آئی؟
تعریف (تنظیم و طریقہ جات/او اینڈ ایم):
دفتری طریقہ جات کی بہتری اور ان کی تسہیل (آسان بنانا) کے لیے دفتری کام کی لگا تار پڑتال (چیکنگ) اور اس مقصد کے حصول کے لیے مسلسل تحقیق کو مجموعی طو رپر تنظیم و طریقہ جات مطالعہ یا او اینڈایم سٹڈی کہتے ہیں۔ 
ریاستہائے متحدہ امریکا میں اسے ’تسہیل دفتری کام‘ کہتے ہیں۔ 
کاروباری لغت (بزنس ڈکشنری) میں تنظیم و طریقہ جات (او اینڈ ایم) کی مندرجہ ذیل تعریف کی گئی ہے:  کسی ادارے کے ڈھانچے، طریق کار  و طریقہ جات اور انتظام و کنٹرول کا باقاعدہ جائزہ۔ یہ جائزہ نچلی سطح سے بالائی سطح تک لیا جاتا ہے۔ 
اس جائزے کا مقصد واضح تنظیمی مقاصد کے حصول میں تقابلی استعداد کار کا اندازہ لگانا ہے۔ 
تنظیم و طریقہ جات کا تعلق زیادہ تر انتظامی طریق کار سے ہوتاہے اور اس جائزے میں عمل کاری تحقیق (آپریشنز ریسرچ)، مطالعۂ کار (ورک سٹڈی) اور تجزیہ نظام  (سسٹم انیلیسز) جیسی تکنیکیں استعمال ہوتی ہیں۔
مطالعۂ تنظیم و طریقہ جات (او اینڈ ایم) کے عمومی اصول
(۱) تفویض کردہ کام (اسائنمنٹ) کے مقصد کا تعین کرنا :  
تفویض کردہ کام کا مقصد واضح ہونا چاہیے۔ 
یہ مقصد تحریر کیا جائے اور پھر ایک منصوبۂ ٔ عمل (پلان آف ایکشن)بنایا جائے۔
(۲) تفویض کردہ کام کی منصوبہ بندی:  
کسی بھی دوسرے کام کی طرح اس کام کے لیے بھی منصوبہ بندی (پلاننگ) ضروری ہے۔
 مطالعہ کا طریق کار اور حدود کیا ہوں گی، ان کا انحصار زیر مطالعہ ادارے کی جسامت (سائز) اور دائرہ عمل (ایریا آف آپریشن) پر ہو گا۔
(۳) معلومات اور اعداد و شمار کی جمع آوری:  
متعلقہ ادارے کے بارے میں مختلف قسم کی معلومات اور اعداد وشمار جمع کرنے ہوں گے۔ 
اس مقصد کے لیے ادارے کو سوال نامہ جاری کیا جا سکتاہے۔ 
جمع شدہ معلومات کا تعلق تنظیم و طریقہ جات مطالعہ سے ہونا چاہیے۔
ورنہ یہ کارروائی وقت ، سرمایہ اور توانائی کا ضیاع (نقصان ) ہو گی۔
(۴) طریقہ کار کا تجزیہ کرنا:   
طریق کار کے ہر مرحلے کا احتیاط کے ساتھ تجزیہ کیا جاتاہے۔ 
طریق کار کے ہر پہلو پر سوال کیے جاتے ہیں اور اس بارے میں وضاحت حاصل کی جاتی ہے۔ 
مقصد کے بارے میں، طریقے کے بارے میں، استعمال ہونے والے فارموں اور دستاویزات کے بارے میں، استعمال ہونے والے وقت کے بارے میں اور ان اشخاص کے بارے میں جو یہ کام انجام دیتے ہیں۔
(۵) تجاویز تیار کرنا:   
جب تمام حقائق، معلومات ، اعداد و شمار اور سوالات کے جواب جمع ہو جائیں تو طریق کار کی بہتری کے لیے ایک تفصیلی خاکہ تیا رکیا جا تاہے۔ 
ہو سکتا ہے کہ کئی متبادل بہتر طریقے موجود ہوں تاہم ان میں سے بہترین طریقے کی سفارش بطور تجویز برائے ضروری کارروائی ادارے کی انتظامیہ کو پیش کی جاتی ہے۔ 
تجویز میں اضافی عملہ یا عملہ میں کمی کی سفارش بھی شامل ہو سکتی ہے۔
تنظیم و طریقہ جات مطالعہ میں پیش کردہ تجاویز پر دفتری عملہ ناراض ہو سکتا ہے، خاص طور پر اگر ان کے خیال میں یہ تجاویز ان کے مفادات کو بہت زیادہ متاثر کرتی ہوں۔ 
تنظیم و طریقہ جات مطالعہ کی کامیابی کا انحصار عملہ کے تعاون پر ہوتا ہے۔ 
تنظیم و طریقہ جات مطالعہ ٹیم کو غلطیاں اور نقائص نکالنے والی کمیٹی نہ سمجھا جائے۔ 
اس مطالعہ کا مقصد عملہ کو مستعدی کی طرف مائل کرنا ہوتا ہے۔ تجویز کردہ نئے اور بہتر طریق کار کا شروع میں آزمائشی تجربہ کیا جاسکتا ہے او رپھر اسے حتمی طور پر اختیا رکیا جا سکتا ہے۔ 
بحیثیت مجموعی تنظیم و طریقہ جات جس کا مقصد تسہیل کاری ہوتا ہے، آج کے دور میں کم و بیش دفتری انتظام کا حصہ بن گیا ہے۔ 
تسہیل کاری سے کام کی رفتار میں اضافہ ہوتاہے؛ جدید مشینوں کے استعمال میں سہولت پیداہوتی ہے اور نتیجے کے طور پر ادارے کے اخراجات میں کمی ہوتی ہے۔ 
دفتری طریق کار تیا رکرتے ہوئے یا درکھیں کہ کارکردگی اور کفایت دو بنیادی چیزیں ہیں جنھیں پیش نظر رکھا جاتا ہے۔ 
جہاں تک ممکن ہو کام کی دہرائی سے بچا جائے۔ 
بہت زیادہ اور غیر ضروری لکھائی، بہت زیادہ کاغذی کارروائی ، بہت زیادہ پڑتال/ چیکنگ اور کسی ایسے کام کو آسان بنانے کی بے کار اور بے اثر کوشش جو اپنی نوعیت کے اعتبا رسے پیچیدہ ہو، غیر مناسب ہے۔ 
اس حقیقت کو بھی تسلیم کرنا چاہیے کہ تسہیل کاری(کام آسان بنانا) کی بھی ایک حد ہوتی ہے۔
ڈویژن کا جائزہ/ریویو
(سیکریٹری-----------ڈویژن کی طرف سے سیکریٹری، امور عملہ ڈویژن کو خط)
محترمی-----------------،
میں محسوس کرتا ہوں کہ -----نام------ڈویژن کے تنظیمی ڈھانچا، مختلف ونگوں میں تقسیم کار اور کام کے بہاؤ پر نظرثانی کی ضرورت ہے۔ 
میں شکر گزار ہوں گا اگر آپ ایک انتظامی خدمات ٹیم ہمیں بھیج سکیں تاکہ وہ اس نقطۂ نگاہ سے جائزہ لے کہ تیز رفتاری سے کام نمٹانے کے لیے ایک موزوں انتظام تجویز کرے۔ 
کام شروع کرنے سے پہلے ٹیم کا سربراہ مجھ سے ملاقات کرے۔
آداب  کے ساتھ،
آپ کا مخلص،
(----نام-----)
جناب----------------
سیکریٹری،
------------ عملہ-ڈویژن، اسلام آباد
( ڈاکٹر رشید احمد خان، ڈائریکٹر جنرل ، انتظامی خدمات ڈویژن کی طرف سی جناب جمشید عالم ، اسسٹنٹ ڈائریکٹر، سیکریٹریٹ تربیتی انسٹی ٹیوٹ کونیم سرکاری خط)
ڈاکٹر رشید احمد خان حکومت پاکستان 
ڈائریکٹر جنرل، کابینہ سیکریٹریٹ
ٹیلی فون:-------------- انتظامی خدمات ڈویژن، اسلام آباد
نیم سرکاری خط نمبر----------------------اسلام آباد، ۵ ستمبر ۱۹۸۹ء
موضوع: تربیتی ضروریات کا جائزہ سروے
محترم اسسٹنٹ ڈائریکٹر،
یہ فیصلہ کیا گیا ہے کہ وفاقی حکومت کے زیر کنٹرول پیشہ ورانہ گروپوں/ ملازمتوں کی تربیتی ضروریات کا جائزہ سروے کرایا جائے۔ 
سروے کا بنیادی مقصد سول ملازموں کے لیے تربیتی نظام بہتر بنانا ہے۔
۲۔ ہمیں خوشی ہے کہ ہمارے کمپیوٹر نے مذکورہ سروے کے لیے جواب دہندگان میں سے ایک کے لیے آپ کے نام کا انتخاب کیا ہے۔ 
اس لیے ہم آپ کو ملفوفہ مرسومہ/پروفارما ارسال کر رہے ہیں۔ آپ سے درخواست ہے کہ اسے مکمل کرنے کے بعد ---تاریخ----تک اس دفتر کو ارسال کر دیں۔
۳۔ ہم آپ کو یقین دلاتے ہیں کہ آپ کے مشاہدات اور تجاویز کوبصیغۂ راز رکھا جائے گا اور صرف تحقیقی اغراض کے لیے استعمال کیا جائے گا۔
آداب کے ساتھ،
آپ کا مخلص،
(ڈاکٹر رشید احمد خان)
ڈائریکٹر جنرل
جناب جمشید عالم
اسسٹنٹ ڈائریکٹر،
سیکریٹریٹ تربیتی انسٹی ٹیوٹ، اسلام آباد

جناب جمشید عالم ، اسسٹنٹ ڈائریکٹر، سیکریٹریٹ ٹریننگ انسٹی ٹیوٹ، اسلام آباد، کی طرف سے ڈاکٹر رشید احمد خان، ڈائریکٹر جنرل ، انتظامی خدمات ڈویژن، اسلام آبادکونیم سرکاری خط)
جمشید عالم
اسسٹنٹ ڈائریکٹر
ٹیلی فون: ------------
نمبر---------------اسلام آباد، تاریخ---------------
موضوع:   تربیتی ضروریات کا جائزہ سروے
محترم ڈائریکٹر جنرل،
مذکورہ بالا موضوع پر اپنے نیم سرکاری خط نمبر --------------مورخہ۵ ستمبر۱۹۸۹ء کی طرف رجوع کریں۔
۲۔ حسب ضابطہ مکمل کردہ مرسومہ/ پروفارما اس خط کے ساتھ ارسال خدمت ہے۔
نیک خواہشات کے ساتھ،
آپ کا مخلص،
(جمشید عالم)
اسسٹنٹ ڈائریکٹر
ملفوفہ: حسب بالا*
ڈاکٹر رشید احمد خان،
ڈائریکٹر جنرل،انتظامی خدمات ڈویژن**
کابینہ سیکریٹریٹ ، اسلام آباد
اس کتاب میں شامل نہیں کیا گیا۔
اب عملہ ڈویژن کا ایک حصہ ہے۔
باب نمبر  ۲۷
یادداشت مفاہمت
فہرست مندرجات
(دو اداروں کے درمیان یادداشت مفاہمت کے لیے تجویز کا خط)
یادداشت مفاہمت۔تقریب دستخط
(------نام-------یونیورسٹی سے ------ نام ادارہ ،-------، یونیورسٹی کو خط)
(۱) یادداشت مفاہمت سمجھوتے کی ایک قسم ہے جو دو یا دو سے زیادہ فریقوں کے درمیان کیا جاتا ہے۔ 
یہ سمجھوتا فریقوں کے درمیان باہمی احترام ظاہر کرتا ہے اور متعلقہ فریقوں کے درمیان ایک مشترکہ لائحہ عمل اختیار کرنے کی نشان دہی کرتا ہے۔ 
عام طور پر دو صورتوں میں مفاہمتی یادداشت استعمال کی جاتی ہے: 
(۱) جب سمجھوتے کے فریق قانونی ذمہ داری لینا نہیں چاہتے؛ 
(۲) متعلقہ فریق قانونی طور پر قابل نفاذ سمجھوتا نہیں کر سکتے۔ 
یہ شریفانہ سمجھوتے کا ایک رسمی متبادل ہے۔
(۲) کوئی سمجھوتا قابل پابندی دستاویز ہے یا نہیں ہے، اس کا انحصار دستاویز کے متن میں موجود اچھی طرح سے تعریف کردہ قانونی عناصرپر ہے۔ 
ریاستہائے متحدہ امریکا میں مطلوبہ قانونی عناصر یہ ہیں: 
پیش کش اور قبولیت، متن پر غور اور قانونی طور پر پابندی کی نیت۔
(۳) مفاہمتی یادداشت میں ہر فریق کے کردار، فرائض اور ذمہ داریوں کا ذکر کیا جاتا ہے۔ 
فریقوں کے درمیان متفقہ نکات بیان کیے جاتے ہیں۔ 
یہ ایک قانونی طورپر قابل پابندی سمجھوتے کی طرف صحیح سمت میں پہلا قدم ہے۔
(۴) نجی شعبہ میں بہت سی کمپنیاں اور حکومت کے ادارے دوسری کمپنیوں اور اداروں کے ساتھ کسی میدان میں قریبی تعاون کے لیے مفاہمتی یادداشت استعمال کرتے ہیں۔ 
مملکت متحدہ برطانیہ و آئرلینڈ میں مفاہمتی یادداشت کی اصطلاح عام طور پر حکومت کے مختلف محکموں میں سمجھوتے کے لیے استعمال ہوتی ہے۔
(۵) ایک حکومتی ادارے اور غیر تجارتی/ غیر نفع بخش تنظیم کے درمیان سمجھوتے کے لیے بھی یادداشت مفاہمت استعمال ہوتی ہے۔
پبلک بین الاقوامی قانون
بین الاقوامی تعلقات میں، مفاہمتی یادداشتیں عہد ناموں کے وسیع زُمرہ/ کیٹیگری میں شامل ہیں۔ 
ان مفاہمتی یادداشتوں کو اقوام متحدہ میں رجسٹر کرانا ضروری ہے۔ 
اقوام متحدہ کے دفتر قانونی امور کے اصرار کے باوجود کہ خفیہ سفارت کاری سے بچنے کے لیے عہد نامہ اور اس کی تمام اقسام کو رجسٹر کروایا جائے، عملی طور پر مفاہمتی یادداشتوں کو خفیہ رکھا جاتا ہے۔ 
قانونی نقطۂ نگاہ سے، بین الاقوامی قانون کے تحت ، مفاہمتی یادداشت قابل پابندی ہو سکتی ہے اور قابل پابندی نہیں بھی ہو سکتی۔ 
یہ تعین کرنے کے لیے کہ مفاہمتی یادداشت قانونی طور پر قابل پابندی یادداشت ہے، یعنی یہ ایک عہد نامہ/ ٹریٹی ہے، مفاہمتی یادداشت کے فریقوں کی نیت اور دستخط کنندہ فریقوں کی حیثیت کا جائزہ لینے کی ضرورت ہے۔ 
دستاویز کی صحیح نوعیت کی وضاحت کے لیے دستاویز میں استعمال ہونے والے الفاظ کا بہت احتیاط کے ساتھ تجزیہ کرنا ضروری ہے۔
مفاہمتی یادداشت کے فوائد
(۱) دوسری زیادہ رسمی دستاویز کے مقابلے میں مفاہمتی یادداشت کا ایک فائدہ یہ ہے کہ بین الاقوامی قانون کے تحت ذمہ داریوں سے اجتناب کیا جاتا ہے۔
(۲) مفاہمتی یادداشت پر دستخط کرنے کے لیے قانون ساز ادارے کی منظوری کی ضرورت نہیں ہوتی۔
(۳) مفاہمتی یادداشتوں کو اکثر موجود عہدناموں میں ترامیم کے لیے استعمال کیا جاتا ہے۔ 
اس طرح یہ مفاہمتی یادداشتیں عہد ناموں کی حیثیت اختیار کر لیتی ہیں۔
(۴) ایسی مفاہمتی یادداشتیں جو خفیہ رکھی گئی ہوں یعنی انھیں اقوام متحدہ میں رجسٹر نہ کرایا گیا ہو، کو اقوام متحدہ کے کسی عضو/آرگن کے سامنے نفاذ کے لیے پیش نہیں کیا جا سکتا۔
اس کا مقصد یہ ہے کہ خفیہ مفاہمتی یادداشت کے تحت بین الاقوامی ذمہ داری پیدا نہیں ہوتی۔
(دو اداروں کے درمیان یادداشت مفاہمت کے لیے تجویز کا خط)
---------------یونیورسٹی
مقام ، تاریخ----------------------
محترم----------------------،
میں آپ کے حالیہ خط کا شکریہ ادا کرتا ہوں جس میں ہمارے دونوں اداروں کے درمیان باہمی طور پر مفید تعلق بڑھانے میں دلچسپی کی تصدیق کی گئی تھی۔ 
میں صدر----نام-----کے خط مورخہ----------------کی قدر شناسی کرتا ہوں، جس میں انھوں نے بطور ممتاز تحقیقی شراکت دار ہمارے ساتھ شریک ہونے کے لیے ہماری دعوت لطف و عنایت کرتے ہوئے قبول کر لی ہے۔
۲۔ جیسا کہ میں نے اپنے خط بنام صدر-----نام-----، میں نشان دہی کی ہے، ہماراادارہ آج کل ایک بلند حوصلہ منصوبہ پر عمل کر رہاہے تاکہ اپنے ڈگری پروگراموں کومضبوط کر سکے اور اپنی تحقیقی سرگرمیوں میں توسیع کر سکے۔ 
اس منصوبے کا مقصد دنیا کے سر فہرست علمی و تحقیقی اداروں میں سے ایک ادارہ ہونا ہے۔
 اس پروگرام کی کامیابی کا مرکزی نکتہ ہماری یہ کوشش ہے کہ آپ جیسے منتخب فائق عالمی اداروں کے ساتھ مختلف سائنسی میدانوں میں مشترکہ تحقیقی اقدامات کو ترقی دی جائے۔ 
اس لیے ہماری عزت افزائی ہوئی ہے کہ آپ کے ادارے کے ممتاز رہنماؤں اور نمایان ارکان فیکلٹی کے ساتھ بطور رفقائے کار کام کرنے کے قابل ہوں گے تاکہ اپنے بلند حوصلہ سٹریٹجک منصوبے کے مقاصد حاصل کر سکیں۔
۳۔ صدر--------نام------کی دلچسپی کا خط وصول ہونے کے بعد میں نے یہاں اپنے متعلقہ شعبہ جات سے درخواست کی کہ تجویز کردہ مفاہمتی یادداشت کے ڈھانچے کا مسودہ بنائیں جو دلچسپی کے ان میدانوں کی نشان دہی کرے جو ہمارے باہمی تعاون کا احاطہ کریں ۔ 
جب ایک دفعہ دونوں فریق مشترکہ دلچسپی کے ایسے میدانوں پر اتفاق کر لیں گے تو مستقبل قریب میں، یادداشت مفاہمت پر دستخط کرنے کے لیے افسروں کا خیر مقدم کرنے کا منتظر ہوں گا۔
۴۔ اس لیے ، آپ کی اجازت سے، میں نے آپ کے جائزہ کے لیے ملفوفہ مسودہ یادداشت مفاہمت کا مسودہ تحریر کرنے کا اختیار حاصل کیا ہے۔
۵۔ میں امید کرتا ہوں کہ تعاون کے تجویز کردہ میدان، جو ہم نے پیش کیے ہیں،آپ کے لیے قابل قبول ہوں گے۔ 
مستقبل قریب میں، میں آپ کی آراء اور تبصرہ وصول کرنے کا منتظر ہوں۔
۶۔ آپ کی حمایت اور تعاون کے لیے آپ کا دوبارہ شکریہ۔
آپ کا مخلص،
(------نام------)
جناب--------------
--------عہدہ-------
------نام ادارہ-------،--------پتہ---------
مفاہتی یادداشت پر دستخط کرنے کی تقریب
(------نام-------یونیورسٹی سے ------ نام ادارہ ،-------، یونیورسٹی کو خط)
یونیورسٹی--------------نام------------------
عہدہ---------								       
ٹیلی فون-----------------
نمبر----------------مقام، تاریخ--------------------
محترم پروفیسر ڈاکٹر ---------------------،
-----نام ادارہ-----کی جانب سے، ہمیں خوشی ہے کہ ---- نام یونیورسٹی------کے ساتھ دو طرفہ تعاون کی یادداشت مفاہمت پر دستخط کریں۔ ہمارے خیال میں مفاہمتی یادداشت علمی کارکردگی ، خاص طور پر --------------میں، کے مزید فروغ اور تفہیم کے لیے اضافہ شدہ شراکت، تعاون اور باہمی عمل فراہم کرسکتی ہے۔
۲۔ جیسا کہ ہم نے گفتگو کی، مفاہمتی یادداشت کے لیے دستخطی تقریب ------------یونیورسٹی میں ---وقت--- بجے، ----تاریخ-----کو ہو گی۔
۳۔ آپ کے فکر انگیز تحفے اور ہمارے ادارے سے آپ کی وابستگی کے لیے آپ کا دوبارہ شکریہ۔
۴۔ پروفیسر ڈاکٹر-------------صدر،---نام یونیورسٹی---- آپ کے اتفاق رائے پر آپ کا شکریہ ادا کرتے ہیں۔
آپ کے ساتھ ایک مفاہمتی یادداشت پر دستخط کرنا ہمارے لیے واقعی بڑا اعزاز ہے اور ہمیں یقین ہے کہ ہم اکٹھے ہو کر اپنی علمی سرگرمیوں میں بڑی کامیابی حاصل کریں گے۔
انتہائی نیک خواہشات کے ساتھ،
آپ کا مخلص،
(----نام-----)
------عہدہ-----
پروفیسر ڈاکٹر ----نام-----،
--------عہدہ-----------
-------نام ادارہ---------
-------نام یونیورسٹی-------
--------نام مقام---------
باب نمبر  ۲۸
قومی دن کی سالگرہ
فہرست مندرجات
تعارفی نوٹ (قومی دن)
اٹھترواں یوم پاکستان (عزت مآب زی جِن پنگ، صدر، عوامی جمہوریہ چین کی طرف سے صدر اسلامی جمہوریہ پاکستان کو مبارک باد /تہنیت کا خط)
اٹھترواں یوم پاکستان (عزت مآب وانگ یی، وزیرخارجہ عوامی جمہوریہ چین کی طرف سے عزت مآب مشیر وزیراعظم برائے امور خارجہ ، اسلامی جمہوریہ پاکستان کو مبارک باد/تہنیت کا خط)
برونائی دارالسلام کا قومی دن (جناب ممنون حسین ،صدر اسلامی جمہوریہ پاکستان کی طرف سے جلالت مآب سلطان حاجی حسن البلقیہ معزالدین والدولہ ابن المرحوم سلطان حاجی عمر علی سیف الدین سعد الخیری والدین، سلطان و یانگ ڈی۔ پرتو آن، برونائی دارالسلام کو مبارک باد/ تہنیت کا خط)
قومی دن کی سالگرہ(صدر، ---نام ملک---کی طرف سے صدر، --- نام ملک----کو مبارک باد/تہنیت کا خط)
یوم آزادی کی سالگرہ (صدر، ---نام ملک ----کی طرف سے صدر، ---نام ملک---کو مبارک باد/تہنیت کا خط)
قومی دن کی تقریبات (وزیراعظم، ---نام ملک--- کی طرف سے وزیراعظم، ---  نام ملک---کو مبارک باد/تہنیت کا خط)
قومی دن (وزیراعظم، ---نام ملک----کی طرف سے وزیراعظم، ---نام ملک----کو مبارک باد/تہنیت کا خط)
یوم آزادی کی سالگرہ(وزیراعظم، ---نام ملک ----کی طرف سے وزیراعظم، ---نام ملک---کو مبارک باد/تہنیت کا خط)
قومی دن 
دنیاکے اکثر ملکوں میں اپنی تاریخ کے کسی اہم واقعہ کی یاد میں منایا جانے والا دن۔ 
زیادہ تر قومی دن متعلقہ ملک کے یوم آزادی کو منائے جاتے ہیں۔
 قومی دن کی تقریبات منعقد کرنے کے لیے عام طور پر قومی تعطیل کی جاتی ہے۔ 
 سارک ملکوں میں یہ دن مندرجہ ذیل تاریخوں کو منایا جاتا ہے۔
افغانستان: ۱۹؍اگست (۱۹۱۹ء میں برطانیہ سے آزادی )
بنگلہ دیش:  ۲۶؍مارچ (۱۹۷۱ء میں پاکستان سے علیحدگی اورنئی ریاست کا قیام)
بھارت:  ۲۶؍ جنوری (۱۹۵۰ ء میں جمہوریہ کا قیام)
بھوٹان:
پاکستان: ۱۴؍ اگست ؛ ۲۷ رمضان المبارک (۱۹۴۷ء میں برطانیہ سے آزادی)؛ ۲۳ مارچ (یوم پاکستان)
سری لنکا:  ۴؍فروری (۱۹۴۸ء میں برطانیہ سے آزادی)
مالدیپ: ۲۶؍جولائی (۱۹۶۵ ء میں برطانیہ سے آزادی)
نیپال: ۱۸؍فروری (۱۹۵۱ء میں آئینی بادشاہت کا اعلان)
اٹھترواں یوم پاکستان
(عزت مآب زی جِن پنگ صدر عوامی جمہوریہ چین کی طرف سے جناب ممنون حسین، صدر اسلامی جمہوریہ پاکستان کو مبارک باد /تہنیت کا خط)
بیجنگ ، ۲۳ مارچ ۲۰۱۷ء
عزت مآب جناب ممنون حسین،
صدر اسلامی جمہوریہ پاکستان،
اسلام آباد
محترم جناب صدر،
چینی حکومت اور عوام کی طرف سے اور میرے اپنے نام پر، میں عزت مآب کو اور آپ کے ذریعے حکومت پاکستان اور عوام کو اٹھترویں یوم پاکستان کے موقع پر گرم جوش مبارک باد اور نیک خواہشات پیش کرتاہوں۔
حالیہ برسوں میں، عزت مآب اور حکومت پاکستان کی زیر قیادت، پاکستان کے عوام نے مختلف چیلنجوں کا سامنا کیا ہے، قومی سلامتی و استحکام برقرار رکھا ہے، معاشی و معاشرتی ترقی کو تیز کیا ہے اور عوام کے ذریعۂ معاش کو لگاتار بہتر بنایا ہے۔
اپنی قومی تعمیر کے مقصد کے لیے پاکستان کی پیش رفت پر مجھے خوشی ہوئی۔
چین پاکستان معاشی راہداری پر مکمل عمل درآمد کے مرحلے میں داخل ہونے سے ، چین پاکستان تعلقات نے ترقی کے تیز رفتار اضافہ کو گزشتہ برسوں میں برقرار رکھا ہے۔ ’’پٹی اور سڑک‘‘ پہل کاری کے لیے ایک ساتھ کام کرنے کے موقع سے فائدہ اٹھاتے ہوئے، دونوں اطراف مشترکہ منزل کے حصول کے لیے چین پاکستان برادری کی تعمیر کے لیے مشترکہ طور پر کوششیں کر رہے ہیں۔ 
یہ دونوں ملکوں اور دونوں قوموں کے مشترکہ مفادات کے مطابق ہے اور علاقے اور پوری دنیا کے امن و ترقی کے لیے معاون ہے۔ میں چین پاکستان تعلقات کی ترقی کو بہت اہمیت دیتا ہوں۔
 میں ہر صورت حال میں چین پاکستان سٹریٹجک تعاونی اشترک کو نئی سطح پر آگے بڑھانے کے لیے آپ کے ساتھ کام کرنے کے لیے تیار ہوں۔
میری خواہش ہے کہ پاکستان خوش حال ہو اور اس کے عوام کی فلاح و بہبود ہو۔
(ری جن پنگ)
صدر
عوامی جمہوریہ چین
اٹھترواں یوم پاکستان 
(عزت مآب وانگ یی، وزیرخارجہ عوامی جمہوریہ چین کی طرف سے عزت مآب سرتاج عزیز،مشیر وزیراعظم برائے امور خارجہ اسلامی جمہوریہ پاکستان کو مبارک باد کا خط)
بیجنگ، ۲۳ ؍مارچ ۲۰۱۷ء
عزت مآب جناب سرتاج عزیز،
 مشیر وزیراعظم برائے امور خارجہ
اسلامی جمہوریہ پاکستان،اسلام آباد
عزت مآب،
اٹھترویں یوم پاکستان کے موقع پر، میں عزت مآب کو اپنی گرم جوش مبارک باد اور نیک تمنائیں پیش کرنا چاہتا ہوں۔
حالیہ برسوں میں، چین پاکستان تعلقات نے ترقی کا محنت طلب اضافہ برقرار رکھا ہے۔ 
دونوں ملکوں نے کثرت کے ساتھ اعلیٰ سطحی تبادلۂ وفود کا مشاہدہ کیا ہے۔
تمام میدانوں میں باہمی طور پر مفید تعاون ، جس کا بنیادی حصہ چین پاکستان معاشی راہداری کی تعمیر ہے، نے جامع اور بہت ترقی سے استفادہ کیا ہے۔ 
دونوں ملک بین الاقوامی امور میں قریبی رابطہ اور تعاون برقرار رکھتے ہیں۔
 ہر صورت حال میں چین پاکستان سٹریٹجک تعاونی شراکت کی لگاتار ترقی بڑھانے کے لیے ، میں عزت مآب کے ساتھ مشترکہ کوششوں کے لیے کام کرنے کو تیار ہوں۔
میری خواہش ہے کہ پاکستان خوش حال ہو اور اس کے عوام کی فلاح و بہبود ہو۔
(وانگ یی)
وزیرخارجہ،
عوامی جمہوریہ چین
برونائی دارالسلام کا قومی دن
 (جناب ممنو ن حسین، صدر اسلامی جمہوریہ پاکستان کی طرف سے جلالت مآب سلطان حاجی حسن البلقیہ معزالدین والدولہ ابن المرحوم سلطان حاجی عمر علی سیف الدین سعد الخیری والدین، سلطان و یانگ ڈی پرتو آن، برونائی دارالسلام کو مبارک باد/ تہنیت کا خط)
صدر
اسلام آباد،  تاریخ------------------------
جلالت مآب،
پاکستان کی حکومت اور عوام کے طرف سے اور میری اپنی طرف سے برونائی کے قومی دن کے موقع پر جلالت مآب کو اور برونائی کی حکومت اور عوام کو اپنی انتہائی پرخلوص تہنیت ارسال کرتے ہوئے مجھے بہت خوشی ہے۔
یہ میری مخلصانہ خواہش ہے کہ ہمارے دونوں ملکوں کے درمیا ن دوستی اور تعاون کے روابط آنے والے برسوں میں مزید مضبوط اور گہرے ہوں گے۔
جلالت مآب کی ذاتی صحت، طویل زندگی اور خوشی ومسرت اور برونائی دارالسلام کے عوام کی مسلسل ترقی اور خوش حالی کے لیے میں اس موقع سے فائدہ اٹھاتے ہوئے اپنی بہترین خواہشات ارسال کرتا ہوں۔
جلالت مآب ، براہ کرم میری التفات فائقہ قبول فرمائیں۔
(ممنون حسین)	
صدر
اسلامی جمہوریہ پاکستان 
جلالت مآب
سلطان حاجی حسن البلقیہ
 معزالدین والدولہ
 ابن المرحوم سلطان حاجی عمر علی 
سیف الدین سعد الخیری والدین
 سلطان و یانگ ڈی پرتو آن، برونائی 
قومی دن کی سالگرہ
(صدر، ---نام ملک---کی طرف سے صدر، --- نام ملک----کو مبارک باد/تہنیت کا خط)
صدر
محترم جناب صدر،
-------------کے عوام کی جانب سے اور میری اپنی جانب سے میں آپ کو اور آپ کے ملک کے تمام لوگوں کو -----نام ملک----- کے قومی دن کے موقع پر پُرخلوص مبارک باد پیش کرتا ہوں۔
مجھے یقین ہے کہ ہم ----نام ملک-----اور -----نام ملک-----کے درمیان روایتی دوستی اور تعاون کو ترقی دینے اور مضبوط کرنے کے لیے مشترکہ کوششیں جاری رکھیں گے۔
 اس غیر معمولی دن پر، میں آپ کی بہترین صحت، آپ کی کوششوں میں کامیابی اور ----نام ملک-----کے دوست عوام کے لیے امن اور خوش حالی چاہتا ہوں۔
آپ کا مخلص،
صدر
(-----نام------)
------نام ملک--------
----نام دارالحکومت---
عزت مآب جناب--------------،
صدر،
------نام ملک--------
----نام دارالحکومت---
یوم آزادی کی سالگرہ
(صدر، ---نام ملک ----کی طرف سے صدر، ---نام ملک---کو مبارک باد/تہنیت کا خط)
صدر
محترم جناب صدر،
----------کی آزادی کی سال گرہ کے موقع پر، ------------کی حکومت اور -----------کے عوام آپ کے ذریعے ----------کی حکومت اور عوام کو اپنی پرُجوش مبارک باد اور بہترین خواہشات پیش کرتا ہوں۔
۲۔ ---نام ارسال کنندہ ملک----، ----نام وصول کنندہ ملک----- کے علاقہ میں تعاون کا اہم حصہ دار ہے۔ 
حالیہ برسوں میں، دونوں اطراف کی مشترکہ کوششوں کا شکریہ ادا کریں کہ بڑھتے ہوئے سیاسی باہمی اعتماد اور نتیجہ خیز عملی تعاون کے ساتھ، ----نام ارسال کنندہ ملک----، -------نام وصول کنندہ ملک------- کے تعلقات میں نمایاں کامیابیوں کا مشاہدہ کیا گیا ہے۔
ہمارے دونوں ملک نہ صرف باہمی اعتماد کی بنیاد پر قریبی دوست ہیں بلکہ باہمی فوائد کے اچھے شراکت داربھی ہیں۔
۳۔ عزت مآب ، میں ----نام ارسال کنندہ ملک----اور ----نام وصول کنندہ ملک---- کے تعلقات میں ترقی کو بہت اہمیت دیتا ہوں اور موجودہ دو طرفہ دوستی کو نئی بلندی تک مزید فروغ دینے کے لیے آپ کے ساتھ کام کرنے کے لیے ساتھ کھڑا ہوں۔
میں آپ کے ملک کی خوش حالی اور عوام کی مسرت کی خواہش کرتا ہوں۔ 
براہ کرم، عزت مآب، میرا احترام فائقہ قبول کریں۔
آپ کا مخلص،
صدر
----نام ملک------
عزت مآب جناب---------------،
صدر،
------نام ملک--------
----نام دارالحکومت----
قومی دن کی تقریبات 
(وزیراعظم، ---نام ملک--- کی طرف سے وزیراعظم، ---  نام ملک---کو مبارک باد/تہنیت کا خط)
وزیراعظم
مقام، تاریخ-------------------
عزت مآب،
------------ملک کے قومی دن کے پُروقار موقع پر آپ کے عظیم الشان کام کی تکمیل میں، آپ کی عظیم کامیابی پر، اپنی انتہائی مخلصانہ مبارک باد اور نیک تمنائیں پیش کرنے پر مجھے بڑی خوشی ہے۔
مجھے پورا یقین ہے کہ ہمارے دونوں ملکوں کے درمیان دوستی اور تعاون کے موجودہ تعلقات ہمارے دونوں ملکوں کے مشترکہ مفادات مزید ترقی کریں گے اور مضبوط ہو ں گے۔
مخلصانہ احترام کے ساتھ،
آپ کا مخلص،
(------نام -------)
وزیراعظم
عزت مآب جناب---------------،
صدر،
------نام ملک--------
----نام دارالحکومت----
قومی دن کی سالگرہ
 (وزیراعظم، ---نام ملک----کی طرف سے وزیراعظم، ---نام ملک----کو مبارک باد/تہنیت کا خط)
وزیراعظم
مقام، تاریخ-----------------------
محترم -------------------،
قومی دن کی سالگرہ کے موقع پر،-----نام ملک ------کی حکومت اور عوام اور میری اپنی جانب سے، مجھے یہ اعزاز حاصل ہوا ہے کہ میں اپنی پُرجوش مبارک باد اور انتہائی نیک خواہشات ، عزت مآب ، آپ کو اور ----نام ملک-----کی حکومت اور عوام کو پہنچاؤں۔
یہ خیال کر کے میرے لیے بہت خوشی ہے کہ ----نام ملک----اور ----نام ملک----کے طویل عرصہ سے موجود دوستانہ تعلقات ---سال---میں ---ویں سالگرہ تک پہنچ گئے ہیں۔ 
حکومت ---نام ملک----اور اس کے عوام حکومت ---نام ملک----اور اس کے عوام کی طرف سے ---ارسال کنندہ ملک---کو گزشتہ برسوں میں دی گئی اس نمایاں اعانت اور امداد کی انتہائی قدر کرتے ہیں اور ممنونیت کا اظہار کرتے ہیں،جس نے ----ارسال کنندہ ملک کا نام----کی معاشرتی و معاشی ترقی میں مسلسل اضافہ کیا ہے۔ 
میں پُراعتماد ہوں کہ ایسے دوستانہ تعلقات اور اچھے تعاون میں آنے والے برسوں میں مزید اضافہ ہوگا۔
میں اس موقع سے فائدہ اٹھاتے ہوئے عزت مآب آپ کی اچھی صحت، خوشی حالی اور اعلیٰ کام میں کامیابی کی خواہش کرتا ہوں۔
آپ کا مخلص،
عزت مآب جناب---------------،
وزیراعظم
------نام ملک--------
----نام دارالحکومت----
یوم آزادی کی سالگرہ
(وزیراعظم، ---نام ملک ----کی طرف سے وزیراعظم، ---نام ملک---کو مبارک باد/تہنیت کا خط)
وزیراعظم
مقام ، تاریخ--------------------
 محترم جناب--------------------،
---نام ملک----کے یوم آزادی کے پُرمسرت موقع پر ---ارسال کنندہ ملک کا نام----کی حکومت اور عوام کی جانب سے ، میں بڑی خوشی سے عزت مآب کو اور ---نام ملک---- کے عوام کو اپنی انتہائی پُرخلوص مبارک باد اور مسرت کی بہترین خواہشات پیش کرتا ہوں۔ 
میں پختہ یقین رکھتا ہوں کہ ہمارے دونوں ملکوں کے درمیان دوستی اور تعاون کے موجودہ تعلقات میں ہمارے دونوں ملکوں کے مشترکہ مفادات کے لیے مزید توسیع اور استحکام ہو گا۔
آپ کی ذاتی اچھی صحت اور آپ کے اعلیٰ مقصد کی تکمیل کی عظیم تر کامیابی کے لیے نیک خواہشات کے ساتھ،
آپ کا مخلص،
(------نام -------)
وزیراعظم
عزت مآب جناب---------------،
وزیراعظم
------نام ملک--------
----نام دارالحکومت----
باب نمبر ۲۹
قومی سیرت کانفرنس
فہرست مندرجات
حصہ اول: نبی کریم صلی اللہ علیہ و آلہٖ وسلم کی سیرت کا مطالعہ کیوں کیا جائے؟
حصہ دوم:  سیرت النبی صلی اللہ علیہ و آلہٖ وسلم کا ایک پہلو---خطوط نبوی صلی اللہ علیہ وآلہٖ وسلم
(جناب سہیل عامر، سیکریٹری، وزارت مذہبی امور و بین المذاہب ہم آہنگی کی طرف سے تمام وفاقی سیکریٹری صاحبان ، ایڈیشنل سیکریٹری انچارج صاحبان، وزارت/ڈویژن ،اسلام آباد کو نیم سرکاری خط)
حصہ اوّل:
نبی کریم صلی اللہ علیہ و آلہٖ وسلم کی سیرت کا مطالعہ کیوں کیا جائے؟
دنیا میں لاتعداد بادشاہ اور ممتاز رہنما، ہادی ، مصلح، حکیم و فلسفی، استاد اور دانش ور گزرے ہیں، جن کی زندگی ہمارے لیے قابل عمل مثال ہے۔ 
اس لیے ایک غور وفکر کرنے والے سنجیدہ طالب علم کے ذہن میں یہ سوال پیدا ہوتا ہے کہ رسولؐ اسلام کی سیرت یعنی سوانح حیات و تعلیمات کا مطالعہ کیوں کیا جائے جب کہ آپ کی وفات کو چودہ صدیاں ہو گئی ہیں۔ 
علوم و فنون میں بے انتہا ترقی ہو چکی ہے اور ہمارے ماحول ، تصور حیات اور نظریات میں ٹھوس تبدیلیاں آگئی ہیں۔
مسلمانوں کے لیے مطالعہ سیرت کی ضرورت
مسلمانوں کے لیے آپ صلی اللہ علیہ و آلہٖ وسلم کی سیرت کی جو اہمیت ہے وہ کسی تفصیل کی محتاج نہیں۔ 
زاد المعاد میں علامہ ابن قیم نے لکھا ہے کہ سیرت کا علم حاصل کرنا ہر مسلمان کے لیے فرض ہے۔ 
اس لیے کہ سعادت دارین رسول اللہ صلی اللہ علیہ و آلہٖ وسلم کی لائی ہوئی رہنمائی اور ہدایت پر مبنی ہے۔ 
اس لیے ہر وہ شخص جو اپنے لیے سعادت کا طالب ہے اور اپنی نجات چاہتا ہے، وہ رسول اللہ صلی اللہ علیہ و آلہٖ وسلم کی لائی ہوئی ہدایت، آ پ کی سیرت اور آپ کے معاملات سے آگاہی حاصل کرنے کا پابند ہے۔
اسوۂ حسنہ( بہترین رول ماڈل)
مسلمان کے ایمان کا حصہ ہے کہ رسول اللہ صلی اللہ علیہ و آلہٖ وسلم کی اطاعت ہی میں نجات ہے۔ 
اگر کسی مسلمان کے لیے کوئی اسوۂ حسنہ ہے تو وہ صرف رسول اللہ صلی اللہ علیہ و آلہٖ وسلم کی ذات گرامی میں ہے۔ 
اللہ تعالیٰ کی اطاعت اگر ہو سکتی ہے تو صرف اور صرف رسول اللہ صلی اللہ علیہ و آلہٖ وسلم کے ذریعے ہو سکتی ہے ، اس کے علاوہ اللہ کی اطاعت کا کوئی اور ذریعہ یا راستہ نہیں ہے۔ 
مسلمان کے لیے اگر کوئی اسوۂ حسنہ رول ماڈل ہے تو وہ رسول اللہ صلی اللہ علیہ و آلہٖ وسلم کی ذات گرامی ہے۔ اس رول ماڈل کی تفصیلات تین ذرائع سے ہم تک پہنچی ہیں: 
قرآن مجید جس کے بارے میں حضرت عائشہ صدیقہؓ  کا یہ ارشاد ہے کہ آپ کے اخلاق وہی تھے جو قرآن حکیم میں تحریر ہیں، حدیث و سنت اور سیرت مبارکہ۔ 
ہمارا ایمان ہے کہ اللہ تعالیٰ کے بھیجے ہوئے تمام رسول اپنے زمانے کے بہترین انسان تھے لیکن آج ان کی تعلیمات اور سیرت کے بارے میں معلومات محفوظ نہیں ہیں۔
 اس لیے آج ان کی دستیاب سیرت کے حوالے سے کہا جا سکتا ہے کہ حضور علیہ الصلوٰۃ والسلام کی ذات گرامی کا ایک جامع رول ماڈل ہونا ایک ایسی منفرد چیز ہے جو آج دنیا میں کسی اور شخصیت کو حاصل نہیں ہے۔
ہر کسی کے لیے مطالعۂ سیرت کی ضرورت
نبی کریم صلی اللہ علیہ و آلہٖ وسلم کی سیرت ایک ایسی شخصیت کا مطالعہ ہے جس کے عام حالات تفصیل سے محفوظ ہیں اور جس کی تعلیم کی بنیاد یعنی اس پر نازل شدہ الہامی کتاب بھی مکمل طور پر محفوظ و موجود ہے۔ 
ہر شخص یہ کتاب پڑھ سکتا ہے اور اسے قبول کرنے یا نہ کرنے کے بارے میں فیصلہ کر سکتا ہے اور جو قبول نہ کرے اس کے لیے بھی صاف حکم ہے کہ ’’دین کے بارے میں کوئی جبر نہیں۔‘‘
نبی کریم صلی اللہ علیہ و آلہٖ وسلم کی تعلیمات زندگی کے ہر شعبہ کا احاطہ کرتی ہیں یعنی عقائد،روحانی عبادات، اخلاقیات، معاشیات ، سیاست غرض یہ کہ ہر وہ چیز جس کا تعلق انسان کی انفرادی ، اجتماعی، روحانی یا مادی زندگی سے ہے اور سب سے بڑھ کر یہ حقیقت کہ آپ صلی اللہ علیہ و آلہٖ وسلم نے ان تمام شعبہ ہائے حیات میں اپنابہترین عملی نمونہ پیش کیا ہے۔ 
آپؐ کے قول اور فعل میں یکسانی ہے۔ ہر کام میں اعتدال اور توازن ہے اور سب سے اہم یہ بات ہے کہ زندگی ہی میں کامیابی کا حصول ایک بے نظیر مثال ہے۔ 
اسلام کا اصول ہے کہ ’’دنیا میں بھی اچھے رہیں اور آخرت میں بھی اچھے رہیں۔‘‘ 
دیکھنا یہ ہے کہ دنیا کے معاملات میں آنحضرت صلی اللہ علیہ و آلہٖ وسلم کی سیرت اور طرز زندگی میں ہمارے لیے کیا سبق ہیں تاکہ ان حقائق کی روشنی میں ہر شخص خود فیصلہ کرے۔
مستحکم اور وسیع حکومت کا قیام
نبی کریم صلی اللہ علیہ و آلہٖ وسلم نے دس سال کی قلیل مدت میں جزیرہ نما عرب میں، جہاں خانہ بدوش قبائل میں خانہ جنگی رہتی تھی، ایک بڑی مستحکم اور وسیع حکومت قائم کر دی۔ 
لڑائیوں میں فریقین کے بمشکل چند سو آدمی مارے گئے لیکن دس سال کے عرصے میں تقریباً بارہ لاکھ مربع میل کا رقبہ اطاعت گزار اور ماتحت ہو گیا۔ 
عرب کی تاریخ میں پہلی دفعہ ایسی حکومت قائم ہوئی جس نے پورے جزیرہ نما پر غلبہ حاصل کر لیا۔ 
یہ آنحضرت صلی اللہ علیہ و آلہٖ وسلم ہی کی تعلیم وتربیت کا نتیجہ تھا کہ عرب جیسی گمنام اور جاہل قوم نے بین الممالک تعلقات میں پہلا قدم رکھا اور فتوحات کی وسعت اور گہرائی کا جو ریکارڈ انھوں نے قائم کیا وہ اب تک کسی قوم نے نہیں توڑا۔ 
دس ہی سال میں انھوں نے عراق، ایران، فلسطین، شام، مصر، طرابلس، تونس، ترکستان اور آرمینیا کو زیر کر لیا۔ 
یہ سب علاقے قریب قریب آج بھی ٹھوس اسلامی علاقے ہیں اور ان میں سے اکثر کی زبان عربی ہی ہو گئی ہے۔
پیغام قبول کرنے والوں کی تعداد کے لحاظ سے کامیابی
دنیا میں بہت سے معلم، ہادی، مصلح اور پیغمبر آئے لیکن تاریخ شاہد ہے کہ کسی شخص کو اپنی زندگی میں اتنی کامیابی نہیں ہوئی جو نبی کریم صلی اللہ علیہ و آلہٖ وسلم کو حاصل ہوئی۔ 
۱۰ ہجری میں جب آپ حج کے لیے تشریف لے گئے تو آپ کے ساتھ ایک لاکھ چالیس ہزار مسلمان *تھے (مسلمانوں کی ایک کثیر تعداد یقیناً گھروں پر موجود ہو گی۔ 
کوئی بوڑھا ہو گا، کوئی بیمار ہو گا۔ 
پھر ہر سال حج کرنا فرض نہیں ہے) جو ملک کے ہر حصے سے آئے تھے۔ 
آپؐ نے دنیا میں جو دین پیش فرمایا اس نے اپنے لیے خود بخود جگہ پیدا کر لی۔ 
چین میں کبھی اسلامی حکومت قائم نہیں ہوئی مگر چین کے کروڑوں مسلمانوں نے آپؐ کے لائے ہوئے پیغام(دین ) کو قبول کر لیا۔ 
اس پیغام کی تفصیلات معلوم کرنے اور اس کا عملی نمونہ دیکھنے کے لیے آپؐ کی سیرت کا مطالعہ ضروری ہے۔
ڈاکٹر محمد حمید اللہ کے خیال میں اس وقت تک مسلمانوں کی تعداد شاید پانچ لاکھ ہو۔ 
(سیرت طیبہ صلی اللہ علیہ و آلہٖ وسلم کا پیغام عصر حاضر کے نام، تقریر، ۳۰؍اپریل ۱۹۹۲ء ، اقبال اکادمی پاکستان ، لاہور)
نظام حکمرانی
جس ملک میں کبھی کوئی حکومت ہی قائم نہیں ہوئی اس میں پیدا ہونے اور پرورش پانے کے باوجود آنحضرت صلی اللہ علیہ و آلہٖ وسلم نے جو دستور مملکت مرتب کیا اور جو نظام حکمرانی قائم فرمایا، اس پر عمل دنیا کی ایک عظیم الشان مملکت کے لیے نہ صرف ہر طرح کار آمد و کافی ثابت ہو ا بلکہ جب تک اس پر عمل رہا وہ دنیا کی مہذب ترین حکومت بنی رہی۔ 
گردش دولت
دولت کی تقسیم اور گردش کا اصول نبی کریم صلی اللہ علیہ و آلہٖ وسلم کے ہر مالی حکم میں نظر آتاہے۔ 
تقسیم ترکہ، وصیت، سود کی ممانعت، جمع شدہ دولت اور جائیداد پر محصول (زکوٰۃ) وغیرہ ایسے مالی احکام ہیں جن کی بنیاد یہ اصول ہے کہ دولت صرف مالداروں میں نہ گھومتی رہے ۔ 
مال داروں سے لیے ہوئے محصول سے حکومت اپنے ملک کے تمام محتاجوں کی روٹی مہیا کرنا اپنا پہلا فرض سمجھے۔
اخلاقی حیثیت
سماجی اور اخلاقی حیثیت سے آپ صلی اللہ علیہ و آلہٖ وسلم نہ صرف اچھے معلم اخلاق تھے بلکہ دوسروں کو جتنا حکم دیتے اس سے زیادہ خود عمل کرتے اور اس طرح دوسروں  کے سامنے اپنا نمونہ پیش فرماتے تھے۔ 
ایک باپ ، ایک شوہر، ایک دوست ، ایک تاجر، ایک حاکم اور ایک انسان کی حیثیت سے آپ کا کردار اتنا بے داغ ہے کہ دشمنوں نے بھی اس بات کا اعتراف کیا ہے۔
انسانی تاریخ پر سب سے زیادہ اثر انداز شخصیت
انسانی تاریخ کے نامور اور کامیاب لوگوں کے اثرات یا تو کسی خاص علاقے تک محدود ہیں یا کسی خاص دور تک محدود ہیں یا کسی خاص فن اور کسی ایک میدان تک محدود ہیں ۔
 ایسے اثرات جو ہر علاقے اور ہر قوم میں موجود ہوں، ہر زبان بولنے والوں میں پائے جاتے ہوں، ہر تہذیب و تمدن اور ہر براعظم میں ہوں، زندگی کے ہر پہلو میں ہوں، ایسی مثال حضور صلی اللہ علیہ و آلہٖ وسلم کے علاوہ کوئی اور موجود نہیں ہے اسی لیے انصاف پسند مشرقی اور مغربی مصنفین رسو ل اللہ صلی اللہ علیہ و آلہٖ وسلم کو تاریخ اسلامی کی ایسی منفرد ترین شخصیت کہتے ہیں جو انسانی تاریخ پر سب سے زیادہ اثر انداز ہوئی۔ 
 اس اثر اندازی کا جائزہ لینے کے لیے آپ صلی اللہ علیہ و آلہٖ وسلم کی سیرت کا مطالعہ ضروری ہے۔
عقل اور نقل کے درمیان توازن
اسلامی تہذیب کی ایک اہم بنیاد وہ علمی اور فکری تبدیلی ہے جو انسانی سطح پر اسلام کی وجہ سے واقع ہوئی۔ 
یہ تبدیلی اپنے غیر معمولی نتائج کے اعتبار سے انسا ن کی علمی اور فکری تاریخ میں بڑی اہمیت رکھتی ہے۔
 قرآن کریم اور رسول اللہ صلی اللہ علیہ و آلہٖ وسلم نے پہلی مرتبہ عقل اور نقل کے درمیان ایک توازن قائم کیا۔ 
 ماضی میں یا تو عقل پر زور تھا اور نقل کو لوگوں نے بالکل بھلا دیا (یونانیوں کی مثال) یا لوگوں نے نقل پر ہی سارا زور دیا اور عقل کو بالکل بھلا دیا۔
  حضور صلی اللہ علیہ و آلہٖ وسلم نے ایک خالص بدوی معاشرہ کو ایک ایسا عاقلانہ، عالمانہ اور مہذب معاشرہ بنا دیا جو عقل اور نقل دونوں کے تقاضوں کو لے کر کامیابی سے چلا اور دنیا کے گوشے گوشے تک اس کے اثرات پہنچے۔ 
  یہ علمی اور فکری تبدیلی کیسے پیدا ہوئی۔
   اس تبدیلی کی بنیاد کن عوامل پر تھی۔ 
   اس بات کا جائزہ لینے کے لیے ہمیں نبی کریم صلی اللہ علیہ و آلہٖ وسلم کی سیرت کا مطالعہ کرنا ہو گا۔
روحانی ضرورت
روحانیات کے معاملہ میں ہر مذہب میں بنیادی سوال یہ رہا ہے کہ ہر فرد اپنے خالق کی طرف رجوع کرنے کا رجحان رکھتاہے اور اس سے ملنا چاہتاہے۔ اس مقصد کے حصول کے لیے سب سے پہلی منزل ذات باری سے تعلق اور محبت ہے۔ 
جو افراد اور معاشرہ اس تعلق کو جتنا زیادہ مضبوط بنا سکا اتنا ہی زیادہ روحانی معاشرہ وجود میں لا سکا۔ 
کوئی بتوں کے ذریعے ، کوئی صفات کے ذریعے اور کوئی کسی اور ذریعے سے ذات باری تک پہنچنا چاہتا تھا۔
 اسلام کی ساری روحانی تعلیم کا اصل اصول یہ ہے کہ ذات رسالت مآبؐ کا مکمل اتباع اور آپ کی ذات گرامی سے محبت ذات باری تعالیٰ سے محبت کا ایک مظہر ہے۔
  یہ واحد طریقہ ہے جو قرآن پاک نے روحانی کامیابی کے لیے دیا ہے اور اس مقصد کے حصول کے لیے سیرت کا مطالعہ ضروری ہے۔
اسلامی تہذیب۔قدیم اور جدید تہذیبوں کا نقطۂ ملاپ
جغرافیائی محل وقوع کے لحاظ سے اسلام کا مرکز(خانہ کعبہ) زمین کا مرکز ہے۔ 
اسلام کے قیام کے وقت جو تہذیبیں (بابلی، بازنطینی، رومن، ہندو، پارسی) موجود تھیں، ان کی بنیاد کسی نہ کسی مذہبی پیغام پر تھی۔ 
مذہبی پیغاموں میں سے اکثر کا آغاز کوئی آسمانی مذہب یا پیغام ہے۔ یہ ساری تہذیبیں مختلف آسمانی مذاہب کے زیر اثر قائم ہوئیں۔ 
اسلام سے پہلے کی جو تہذیبیں ہیں اور اسلام سے بعد کی جو تہذیبیں ہیں ان سب کے درمیان اگر کوئی نقطۂ ملاپ ہے تو وہ اسلامی تہذیب ہے۔
 اگر اسلامی تہذیب نہ ہوتی تو جدید تہذیبوں کا ربط ماضی کی تہذیبون سے نہیں ہو سکتا تھا۔ 
 اسلام نہ ہوتا تو ماضی کی تہذیبوں کا ورثہ جدید تہذیبوں کو منتقل نہیں ہو سکتا تھا۔ 
 اگر اسلامی تہذیب درمیان میں نہ ہوتی تو جدید تہذیبیں وجود میں نہ آ سکتی تھیں۔ 
 اس علمی حقیقت کو بہت سے غیر مسلم مؤرخین نے بھی تسلیم کیا ہے۔
  علامہ اقبال نے بھی اپنے خطبات میں اسلامی تہذیب کے کردار کا ذکر کیا ہے کہ اگر اسلامی تہذیب درمیان میں نہ ہوتی تو جدید تہذیبیں وجود میں نہ آسکتی تھیں۔
اس تہذیب کا آغاز بنی کریم صلی اللہ علیہ و آلہٖ وسلم کی ذات گرامی سے ہوا۔ اس کی اساس مدینہ منورہ ہے۔ 
اس لیے اسلامی تہذیب کو سمجھنے کے لیے ضروری ہے کہ رسول اللہ صلی اللہ علیہ و آلہٖ وسلم کی سیرت کا مطالعہ کیا جائے۔
مطالعۂ سیرت کی تہذیبی اہمیت
اگر تہذیبوں کی تاریخ کا جائزہ لیا جائے تو ایک چیز بہت نمایاں طور پر سامنے آتی ہے وہ یہ کہ اسلام نے جو تہذیب قائم کی ہے وہ تمام تہذیبوں کی جامع ہے یعنی تمام تہذیبوں کی روح اور خلاصہ اسلامی تہذیب میں آ گیا ہے۔ قرآن پاک کا مطالعہ کریں تو مختلف انبیاء کا تذکرہ ملتاہے۔ 
کسی ایک پیغمبر کا تذکرہ کرتے وقت ان کی کسی ایک صفت کو نمایاں طور پر بیان کیاگیا ہے، دوسرے پیغمبر کی کوئی دوسری صفت نمایاں طور پر پیش کی گئی ہے۔ تیسرے پیغمبر کی کوئی اور صفت نمایاں ہے۔ 
کسی میں صبر کی کیفیت کسی میں زہد و تقویٰ، کسی میں بادشاہت اور شان و شوکت ، کسی میں کلمہ حق اور جہاد اور کسی میں بین الاقوامیت نمایاں ہے۔ 
اسلام کے پیغام اور پیغمبر اسلام  صلی اللہ علیہ و آلہٖ وسلم میں یہ ساری صفات یکجا موجود ہیں۔ وہ ساری صفات جو قرآن کریم کے بیان کردہ (۲۶)انبیاء کرام میں انفرادی طور پر پائی جاتی ہیں، وہ رسول اکرم صلی اللہ علیہ و آلہٖ وسلم کی ذات گرامی میں یکجا طور پر موجود ہیں۔ 
پھر قدیم آسمانی کتابوں کی ساری خصوصیات قرآن پاک میں بیک وقت موجود ہیں۔ جن پیغاموں پریہ تہذیبیں قائم تھیں، ان کی روح قرآن پاک میں موجود ہے تو قرآن پاک سے جو تہذیب ابھرے گی وہ ساری تہذیبوں کی جامع ہی قرار پائے گی۔
قرآن کریم اپنے بارے میں ایک اور خصوصیت کا بار بار تذکرہ کرتا ہے کہ وہ آسمانی وحی کا تسلسل ہے۔ تورات، زبور اور انجیل سب آسمانی کتابیں تھیں۔ 
وہ بھی ایک آسمانی لیکن آخری اور حتمی کتاب ہے۔ قرآن کریم میں اس بات کا ذکر آیا ہے اور نبی اکرم صلی اللہ علیہ و آلہٖ وسلم نے بھی فرمایا ہے کہ وہ پہلے آنے والے انبیاء ؑکے پیغام کو لے کر آئے ہیں۔ 
قرآن کریم بہت سے پیغمبروں کے تذکرے سے بھرا ہوا ہے اور ان سب پیغمبروں کو وہ رول ماڈل قرار دیتا ہے۔ان پیغمبروں میں حضرت آدم علیہ السلام، حضرت نوح علیہ السلام، حضرت ادریس علیہ السلام، حضرت ابراہیم علیہ السلام، حضرت موسیٰ علیہ السلام، حضرت داؤد علیہ السلام، حضرت سلیمان علیہ السلام اور حضرت عیسیٰ علیہ السلام شامل ہیں۔ 
آپ صلی اللہ علیہ و آلہٖ وسلم نے فرمایا کہ وہ حقانیت اور وحدانیت کی بحالی اور سابق پیغمبروں کی تعلیمات کا احیاء چاہتے ہیں۔ 
اس سے پتہ چلتا ہے کہ اسلامی تہذیب ان تمام آسمانی پیغامات کی جامع ہے جس کی بنیاد پر تہذیبیں قائم ہو ئیں، اس لیے اس تہذیب کو سمجھنے کے لیے ضروری ہے کہ حضرت محمد مصطفی صلی اللہ علیہ و آلہٖ وسلم کی سیرت کا مطالعہ کیا جائے۔
حصہ دوم: سیرت النبی صلی اللہ علیہ و آلہٖ وسلم کا ایک پہلو---خطوطِ نبوی صلی اللہ علیہ و آلہٖ وسلم
صلح حدیبیہ
(آخر ۶ ہجری) کے بعد محرم ۷ ہجری سے محرم ۱۰ ہجری تک نبی کریم صلی اللہ علیہ و آلہٖ وسلم نے بین الاقوامی سطح پر تبلیغ کے لیے متعدد بادشاہوں، ریاستوں کے سربراہوں، سردارانِ قبائل اور امراء و رؤسا کے نام اپنے نمائندوں کے ذریعے خطوط ارسال فرمائے۔ اب تک دریافت شدہ خطوط کی تعداد تقریباً ڈھائی سو ہو چکی ہے۔ 
ابتداء میں دنیا کے چھ ملکوں کے سربراہوں کو خطوط ارسال کیے گئے۔ پہلا:حبشہ کے بادشاہ نجاشی، دوسرا:قیصر روم ہرقل، تیسرا: فارس (ایران) کے کسریٰ بن ہرمز، چوتھا: اسکندریہ(مصر) کے حاکم مقوقس، پانچواں: دمشق کے حکمران حارث بن ابی شرغسانی جبکہ چھٹا خط گورنر یمامہ ھوذۃ بن علی الحنفی کے نام ارسال فرمایا۔ 
حضور صلی اللہ علیہ و آلہٖ وسلم کے ۹۹ خطوط/دستاویزات(معاہدوں کی فہرست اور ان کا متن مع تشریحی نوٹ نقوش رسول نمبر (جلد دوم، دسمبر ۱۹۸۲ء) میں شائع ہوئے تھے۔
پیغمبرانہ سیرت کا آئینہ
(الف) ان خطوط میں پیغمبرانہ امانت و صداقت کے عزم و یقین کے ساتھ حق کی دعوت دی گئی ہے۔ ان مکتوبات میں نبوت کا ایک جلال جھلکتا ہے جو ہر لفظ سے نمایاں ہے۔ اس کے ساتھ رحمت للعالمینی کا جمال بھی جلوہ گر ہے۔
(ب) ان خطوط میں مخاطب کی شاہانہ عظمت اور ہیبت آپ صلی اللہ علیہ و آلہٖ وسلم کی حق گوئی کی راہ میں کہیں بھی حائل نہیں ہوئی۔ آپ نے دنیا کے بڑے بڑے صاحبان اختیار و اقتدار کو حاکمیت الٰہی کی طرف بلایا اور ایسے لب و لہجہ میں بلایا کہ ذرہ برابر بھی مرعوبیت یا کمزوری نہیں دکھائی بلکہ ان خطوط میں ایک خاص وقار، عزم و ثبات اور تحکم کا اظہار کیا۔ اس انداز خاص نے مخاطبین پر مثبت اثر ڈالا۔
سادہ اور واضح اظہار
نبی کریم صلی اللہ علیہ و آلہٖ وسلم کے خطوط میں طوالت بیان عبارت آرائی (۱) تکلّف (۲) و تصنع(۳)اور لفظ و بیان کی نمائش کی بجائے سادگی، حقیقت پسندی، بے تکلفی اور اختصار کا طرز نمایاں ہے۔ 
سادہ، عام فہم اور واضح الفاظ میں اپنا مقصد بیان کیا گیاہے۔ ایک ایک لفظ سے مخاطب کے لیے درد مندی، خیر اندیشی اور خلوص کے جذبات ظاہر ہوتے ہیں۔ 
ہر خط میں کم از کم الفاظ اور انتہائی مناسب انداز میں اپنے مدعا کا اظہار ایسی زبان میں ہے جو انداز سفارت کی تمام نزاکتوں اور جامعیت کی حامل ہے اور جو فی الواقع حضور صلی اللہ علیہ و آلہٖ وسلم کی ذہنی و نفسی بلندی کو ظاہر کرتی ہے۔ 
ایک اچھے خط کی یہ خوبی ہوتی ہے کہ بات براہ راست کی جائے جیسے آپ مخاطب سے ہم کلام ہوں۔ خط کے اس انداز سے پڑھنے والا اس میں دلچسپی محسوس کرتاہے اور بات کا اثر فوری اور قوی ہوتا ہے اور مکتوب الیہ پر ارسال کنندہ کی شخصیت کا اثر ہوتاہے۔
مخاطب شخصیت کی حیثیت اور ذہنی استعداد کے مطابق خط کا متن
حضور رسالتمآب صلی اللہ علیہ و آلہٖ وسلم مخاطب کی شخصیت اور اس کی ذہنی استعداد اورصلاحیت کے مطابق خط کی املاء کرایا کرتے تھے۔ 
ان خطوط کے متن پر نظر ڈالنے سے ظاہر ہوتا کہ خطوط تحریر کرانے والی ایک ایسی ہستی ہے جو مختلف طبیعتوں کی حامل اور مختلف ماحول میں پرورش پانے والی با سطوت شخصیتوں کی نبض شناس ہے۔ 
آپؐ کا ارشاد گرامی ہے کہ لوگوں سے ان کی عقل کے مطابق بات کرو ۔ اس قول کا عملی اظہار آپ نے اپنے خطوط میں کیا ہے۔
(۱)عبارت آرائی: کسی تحریر میں ایسے الفاظ اور مرکبات استعمال کرنا اور انداز اختیار کرنا کہ وہ رنگین ہو جائے اور بات کو گھما پھرا کر بیان کیا جائے اور مبالغہ آمیز الفاظ استعمال کیے جائیں۔
(۲) تکلّف: بناوٹ، ظاہر داری۔
(۳) تصنّع: دکھاوا، جو بات دل میں نہ ہو اس کا ظاہر کرنا۔
نوٹ: تکلف او رتصنع کا ہم معنی نمود اور ریا ہے جبکہ متضاد الفاظ صداقت ،خلوص اور بے ریائی ہے۔
راز داری کا سبق
آنحضرت صلی اللہ علیہ و آلہٖ وسلم کی طرف سے ارسال کردہ اور وصول ہونے والے، دونوں طرح کے خطوط سے ہمیں اخفائے راز کا سبق حاصل ہوتا ہے۔ حضرت عباسؓ بن عبدالمطلب نے نبی کریم صلی اللہ علیہ و آلہٖ وسلم کو خط تحریر کیا جس میں کفار کی جمعیت اور حملہ کرنے کی اطلاع دی۔ جب یہ مکتوب حضور صلی اللہ علیہ و آلہٖ وسلم کو وصول ہوا تو اس وقت آپ قبا میں تھے۔ 
حضرت عباسؓ نے یہ خط بنی غفار کے ایک آدمی کے ذریعے ارسال کیا تھا جسے حضرت عباسؓ نے اجرت دی تھی۔ 
جب خط آیا تو آپؐ نے اس کی مہر توڑی اور اسے ابیؓ بن کعب کو دیا۔ 
انھوں نے پڑھ کر سنایا۔
 آپ صلی اللہ علیہ و آلہٖ وسلم نے ابی کو فرمایا اس خبر کو پوشیدہ رکھنا۔ پھر حضور صلی اللہ علیہ و آلہٖ وسلم سعدؓ بن ربیع کے گھر تشریف لے گئے اور حضرت عباسؓ کے خط کے بارے میں بتایا اور فرمایا ’’اللہ کی قسم میں بھلائی کا امیدوار ہوں‘‘ آپ صلی اللہ علیہ و آلہٖ وسلم نے سعد بن ربیع کو بھی یہی حکم دیا کہ فی الحال اس خط کو مخفی رکھا جائے۔
نامہ گرامی کی ترتیب
خط کی ابتداء بسم اللہ الرحمن الرحیم کے الفاظ سے ہوئی تھی۔
اس کے بعد ارسال کنندہ یعنی نبی کریم صلی اللہ علیہ و آلہٖ وسلم کا اسم گرامی لکھا جاتا تھا۔
اس کے بعد، اسی سطر پر مکتوب الیہ کا نام درج کیا جاتا تھا۔ ان دونوں ناموں کے ساتھ مناسب خطابات و القابات بھی حسب مراتب ہوتے تھے۔
اس کے بعد مختصر سے تمہیدی یا دعائیہ کلمات ۔
اور پھر ’’امّابعد‘‘ کا جملہ آتا تھا۔ ماہرین کے مطابق اس کا مطلب ہوتا تھا کہ اب خط کا متن/ نفس مضمون شروع ہو رہا ہے۔
خط کا اختتام ’’والسلام‘‘ کے جملے سے ہوتا تھا یعنی اب خط کا نفس مضمون مکمل ہو گیا ہے۔
خط کے آخر پر مہر لگائی جاتی تھی جس کے انچارج حضرت معیقبؓ بن ابی فاطمہ دوسی یا حضرت حنظلہؓ بن ربیع اسدی ہوتے تھے۔
خط کی نوعیت کے مطابق کبھی کاتب کا نام بھی تحریر کیا جاتا تھا۔ 
سب سے پہلے جس کاتب کا نام لکھا گیا وہ مشہور صحابی حضرت ابیؓ بن کعب ہیں۔
آنحضرت صلی اللہ علیہ و آلہٖ وسلم نے مکتوبات تحریر کرنے اور ارسال کرنے کا جو طریقہ اختیار فرمایا وہ اس سے پہلے عرب میں اس طرح رائج نہیں تھا۔
 امراء و سلاطین کے نام تحریر کیے جانے والے خطوط میں بالخصوص مکتوب نگار اپنا نام بعد میں لکھا کرتا تھا اور معزز مکتوب الیہ کا نام اس کے اعزازو رتبہ کے مطابق  پہلے تحریر کیا جاتا تھا۔ 
 خسرو پرویز کو حضور صلی اللہ علیہ و آلہٖ وسلم کے نامۂ مبارک پر سب سے زیادہ غصہ اسی طرز مخاطب پر آیا تھا کہ مکتوب الیہ کا نام بعد میں کیوں تحریر کیا ہے۔
خطوط پرمُہر
جب رسول اللہ صلی اللہ علیہ و آلہٖ وسلم نے پڑوسی ملکوں کے چھ بادشاہوں اورحاکموں کے نام خطوط تحریر کروائے تو صحابہ کرام میں سے چند ایک نے عرض کیا کہ یا رسول اللہ! بادشاہ ایسے خطوط نہیں پڑھتے جن پر مُہر لگی ہوئی نہ ہو۔ 
نبی کریم صلی اللہ علیہ و آلہٖ وسلم نے اسی دن چاندی کی ایک انگوٹھی تیار کرائی جس کا نگینہ بھی چاندی کا تھا۔ 
انگوٹھی پر تین سطروں میں محمد رسول اللہ اس طرح کندہ کرائے گئے:
پھر خطوط کے آخر میں یہی مہر لگائی اور ایک ہی دن میں چھ قاصدوں کو چھ خط دے کر مختلف سمتوں میں روانہ کیا گیا۔ 
اس طرح عرب میں خطوط پر مہر لگانے کا رواج شروع ہوا۔ اس مہر کو اسلامی مملکت کی پہلی سرکاری مہر کا درجہ حاصل ہو گیا۔
یہ خطوط کھال سے تیار کی گئی خاص قسم کی باریک جھلی پر تحریر ہوتے تھے جس کو عربی میں ’’رق‘‘ کہا جاتا ہے۔ 
زمانہ قدیم میں اہم دستاویزات اور بادشاہوں کو خطوط تحریر کرنے کے لیے اسی جھلی کو استعمال کیا جاتا تھا۔
سرکاری انتظامی امور اور احکامات و فرامین کے بارے میں خطوط/ دستاویزات
نبی کریم صلی اللہ علیہ و آلہٖ وسلم نے مختلف علاقوں کے حکمرانوں، قبائل کے سربراہوں، قبائل کی شاخوں کے سرداروں اور مختلف افراد کو جو خطوط ارسال فرمائے،ان میں سے بہت سے خطوط انتظامی امور اور احکامات و فرامین سے متعلق تھے:
اسلام قبول کرنے کی صورت میں حکمرانی کا برقرار رہنا؛
پرانا مذہب برقرار رکھنے کی صورت میں جزیہ کی ادائیگی؛
زکوٰۃ کی وصولی و تقسیم، مال غنیمت سے خُمس کی ادائیگی؛
تمام اموال، کھیتیاں، نخلستان ، پانی کے ذخیرہ جات، سواریاں وغیرہ کی ملکیت؛
مختلف علاقہ جات عطا کرنا؛
مقنا کے یہودیوں سے نخلستانوں سے ایک چوتھائی لگان/سُوت/پھل اور ایک چوتھائی شکار کی ہوئی مچھلیاں، ایک چوتھائی کاتا ہوا سوت؛
باہلہ کے علاقہ سے بطورزکوٰۃ: تیس گایوں پر ایک گائے ، چالیس بکریوں پر ایک بکری، پچاس اونٹوں پر ایک اونٹ؛
بنی خباب کلبی سے ہر پانچ بکریوں پر ایک بکری بطور زکوٰۃ؛
ثمالہ والُحدّان سے زکوٰۃ: کھجوروں کے ڈھیر سے ہر وسق میں ایک وسق؛
قومی سیرت کانفرنس
(جناب سہیل عامر، سیکریٹری، وزارت مذہبی امور و بین المذاہب ہم آہنگی کی طرف سے تمام وفاقی سیکریٹری صاحبان ، ایڈیشنل سیکریٹری انچارج صاحبان، وزارت/ڈویژن اسلام آباد کو نیم سرکاری خط)
سہیل عامر
حکومت پاکستان
سیکریٹری							
وزارت مذہبی امور و بین المذاہب ہم آہنگی
ٹیلی فون---------------		
نمبر۳(۴)/ڈی ڈی(آراینڈ ایس) اسلام آباد،  ۲۳؍ دسمبر ۲۰۱۴ء
محترم سیکریٹری،
السلام علیکم و رحمتہ اللہ و برکاتہ‘
میں یہ عمدہ موقع استعمال کرتے ہوئے مطلع کرتا ہوں کہ ماضی کے معمول کے مطابق ، وزارت مذہبی امور اور بین المذاہب آہنگی پاک چین دوستی مرکز، اسلام آبا دمیں بروز اتوار ، ۱۲ ربیع الاول ۱۴۳۶ ہجری/ ۴؍جنوری ۲۰۱۵ء کو ایک قومی سیرت کانفرنس منظم کر رہی ہے۔ 
پروگرام کی نقل ملفوف ہے۔
۲۔ ملک بھر میں عید میلاد النبی صلی اللہ علیہ و الہٰ وسلم کے حصے کے طور پر، نبی کریم صلی اللہ علیہ و الہٖ وسلم کو خراج عقیدت پیش کرنے کے لیے، آپ سے درخواست ہے کہ اسی طرح کے پروگراموں کی منصوبہ بندی اور انتظام کریں۔ 
ایسے پروگراموں پر اخراجات متعلقہ وزارت/ڈویژن/محکمہ/ادارہ کی بجٹ گرانٹ/ رقم میزانیہ سے پورے/ برداشت کیے جائیں گے۔
۳۔ موزوں طریقے سے یہ تقریب منانے کے لیے ، آپ کے انتظامی کنٹرول کے تحت کام کرنے والے تمام محکموں، خود مختار/ نیم خود مختار اداروں، ملحقہ محکموں وغیرہ کو ملفوفہ پروگرام گردش کر دیا جائے۔
بہترین آداب کے ساتھ،
آپ کا مخلص،
(سہیل عامر*)
تمام وفاقی سیکریٹری صاحبان ایڈیشنل سیکریٹری انچارج صاحبان وزارت اور ڈویژن ، اسلام آباد
سہیل عامر، پاکستان انتظامی سروس(دسواں کامن)، ایم اے (انگریزی) گورنمنٹ کالج لاہور؛ ایل ایل بی، پی ارسن فیلو (۱۹۹۰۔۱۹۹۱ء)، نظم عامہ اور نظم و نسق، کینیڈا، ایگزیکٹو ترقیاتی پروگرام، گورنمنٹ جان۔ایق۔ کینیڈی سکول، ہارورڈ یونیورسٹی، امریکا؛
وقافی اور صوبائی سطح مختلف حیثیتوں سے ذمہ داریاں ادا کیں:
صوبائی سطح پر مختلف اضلاغ میں بطور ڈپٹی کمشنر کم کرنے کا علاوہ انھوں نے مندرجہ ذیل خدمات انجام دیں:
انتظامی و تربیتی ذمہ داریاں (سول سروسز اکیڈمی):
پرنسپل سیکریٹری برائے وزیراغظم؛
سیکریٹری کابینہ ڈویژن؛
سیکریٹری مھہبی امور و بین المذاہب ہم آہنگی؛
سیکریٹری سمندر پار پاکستانی ڈویژن؛
سیکریٹری، رہائش، شہری ترقی و صحت عامہ انجینئرنگ ترقیات؛
سیکریٹری مقامی حکومت و کمیونٹی ترقیاتی؛
سیکریٹری امداد باہمی و رکن ریونیو بورڈ؛
ڈائریکٹر، صلاحیت ساوی/چیف انسٹرکٹر )نظم عامہ’؛
ڈائریکٹر ، مالیات و انتظامیہ (۲۰۰۴۔۲۰۰۶ء)؛
جائنٹ ڈائریکٹر (پاکستان انتظامیہ سروس کیمپس) (۳۰۰۳۔۲۰۰۴ء)؛
ڈائریکٹر جنرل ، سول سروسز اکیڈمی * لاہور (تاریخ تعیناتی : ۲۰؍اگست ۲۰۱۸ء)
سول سروسز اکیڈمی لاہور، پاکستان کا پہلا تربیتی انسٹی ٹیوٹ برائے قبل از ملازمت تربیت سول ملازمین ، جنھیں امتحان مقابلہ کے ذریعے وفاقی پبلک سروس کمیشن منتخب کرتاہے۔ یہ بھرتی عملہ ڈویژن کی طرف سے کی جاتی ہے۔ 
سول سروسز اکیڈمی کے دو کیمپس ہیں: والٹن کیمپس برائے مشترکہ تربیتی پروگرام اور پاکستان انتظامی سروس کیمپس ، شاہراہ قائداعظم برائے خصوصی تربیتی پروگرام (پاکستان انتظامی سروس)۔ 
دونوں کیمپس ڈائریکٹر جنرل کی سربراہی میں کام کرتے ہیں۔
باب نمبر۳۰
پاکستان کی سرکاری زبان
(نفاذ اردو بطور سرکاری زبان)
۱۔ اردو کی آئینی حیثیت
۲۔ مقتدرہ قومی زبان کا قیام
۳۔ قومی قانون
(جناب خالد عمر فاروقی، ایڈیشنل سیکریٹری ، کابینہ ڈویژن کی طرف سے تمام وفاقی سیکریٹری صاحبان اور صوبوں کے تمام چیف سیکریٹری صاحبان کو نیم سرکاری خط)
اردو کی آئینی حیثیت
آرٹیکل ۲۵۱
(۱) پاکستان کی قومی زبان اردو ہے اور یوم آغاز*سے پندرہ برس کے اندر اس کو سرکاری و دیگر اغراض کے استعمال کے لیے انتظامات کیے جائیں گے۔
(۲) شق(۱) کے تابع انگریزی زبان اس وقت تک سرکاری اغراض کے لیے استعمال کی جا سکے گی، جب تک کہ اس کے اردو سے تبدیل کرنے کے انتظامات نہ ہو جائیں۔
(۳) قومی زبان کی حیثیت کو متاثر کیے بغیر کوئی صوبائی اسمبلی قانون کے ذریعہ قومی زبان کے علاوہ کسی صوبائی زبان کی تعلیم، ترقی اور اس کے استعمال کے لیے اقدامات تجویز کر سکے گی۔
(۴) وفاقی اور صوبائی سرکاری ملازمتوں کے کمیشنوں کے تعاون سے اردو کو مقابلے کے امتحانوں کی زبان کے طور پراختیار کرنے میں آسانیاں پیدا کرنا۔
(۵) ایسی دیگر ذمہ داریوں سے عہدہ برآ ہونا جو قومی زبان سے متعلق وزیر اعظم پاکستان مقتدرہ کے سپرد کریں۔
مقتدرہ قومی زبان کا قیام
پاکستان کی قومی زبان کی حیثیت سے اردو کو فروغ دینے کے لیے ضروری انتظامات کرنے کی غرض سے، ۴؍اکتوبر ۱۹۷۹ء کو ایک قرار داد کے ذریعے مقتدرہ قومی زبان کو بحیثیت ایک خود مختار ادارہ،کابینہ ڈویژن کے انتظامی کنٹرول کے تحت، قائم کیا گیا۔
اغراض و مقاصد
(۱) پاکستان کی قومی زبان کی حیثیت سے اردو کو فروغ دینے کے لیے ذرائع و وسائل پر غور کرنا اور اس سلسلے میں تمام ضروری انتظامات کرنا اور قومی زبان کے استعمال کو نافذ کرنے کے لیے وزیراعظم کو سفارشات پیش کرنا۔
(۲) سرکاری/نیم سرکاری دفاتر، عدالتی اور دوسرے اداروں میں کام کرنے والے عملے کی دوران ملازمت تربیت کی غرض سے لغات اور دوسرے پیشہ ورانہ مطالعاتی مواد کی ترتیب و تدوین کے لیے انتظامات کر کے اردو کو پورے ملک میں دفتری زبان کی حیثیت سے رائج کرنے کے عمل کو سہل بنانا۔
(۳) اردو کی ترقی کے تمام اداروں کے درمیان رابطہ قائم کرنا۔
ادارہ فروغ قومی زبان
۱۷؍اگست ۲۰۱۲ء کو جریدہ پاکستان (گزٹ آف پاکستان) کے ذریعے وزارت قومی ورثہ و یک جہتی نے ایک اعلان (نوٹیفکیشن) کے ذریعے، قواعد کار ۱۹۷۳ء کے قاعدہ ۲(۲) کے اعتبار سے، ادارہ فروغ قومی زبان کو بطور ملحقہ ادارہ قائم کیا تاکہ پاکستان کی قومی زبان کے طور پر اردو کے فروغ کے لیے ضروری انتظامات کیے جا سکیں۔ 
اس اعلان کے ذریعے، ادارہ فروغ قومی زبان کے اغراض و مقاصد وہی رہے جو مقتدرہ قومی زبان کی قرار داد میں بیان کیے گئے تھے تاہم اغراض و مقاصد نمبر :۱ اور نمبر:۵ میں ’’وزیراعظم پاکستان ‘‘کے الفاظ کو ’’وفاقی حکومت‘‘ اور ’’مقتدرہ‘‘ کے لفظ کو ’’محکمہ‘‘ سے تبدیل کر دیا گیا۔
ذمہ داریاں
ادارہ فروغ قومی زبان کی ایک ذمہ داری یہ بھی ہے کہ تمام صوبائی حکومتوں ، دیگر محکموں اور اداروں کا تعاون اور اشتراک حاصل کرنے کے لیے کمیٹیاں قائم کرے۔
مالیات
’’اعلان‘‘ میں ذکرکیا گیا ہے کہ ادارہ فروغ قومی زبان کے فنڈ حکومت کی گرانٹ اور غیر حکومتی ذرائع سے حاصل کردہ عطیات پر مشتمل ہوں گے۔
مشاورتی بورڈ
ادارہ فروغ قومی زبان کا ایک مشاورتی بورڈ ہو گا جو دس غیر سرکاری ارکان اور پانچ سرکاری ارکان پر مشتمل ہو گا۔ مشاورتی بورڈ کی رکنیت کی میعاد تین سال کے لیے ہو گی۔ 
سالانہ رپورٹ
ادارہ فروغ قومی زبان کا سربراہ محکمہ کی سرگرمیوں اور کارکردگی کے بارے میں ایک سالانہ رپورٹ تیار کرے گا اور ہر مالیاتی سال کے اختتام کے بعد تین ماہ کے اندر انتظامی ڈویژن* کو پیش کرے گا۔
مطبوعات
اس ادارے نے اکتوبر ۱۹۷۹ء سے لے کر دسمبر ۲۰۱۸ء تک مختلف موضوعات پر ۴۴۲ کتابیں شائع کی ہیں:
قومی تاریخ و ادبی ورثہ ڈویژن
۱۔دفتری امور (تعداد کتب: ۴۷)
لغات و اصطلاحات (تعداد کتب: ۱۲)
ان لغات و اصطلاحات میں دفتری اصطلاحات؛ محکموں ، اداروں اور وفاقی و صوبائی عہدوں کے نام، حساب داری (اکاؤنٹس) اور محاسبی/اڈٹ ، مالیات اور کسٹم اور فن تربیت کی اصطلاحات شامل ہیں۔
دفتری مراسلت (تعداد کتب:۱۴)
ہدایات سیکریٹریٹ کے مطابق مراسلت کی ہر قسم کا تعارف اور تشریح کی گئی ہے اور انگریزی /اردو نمونے پیش کیے گئے ہیں۔
قدیم دستاویزات (تعداد کتب: ۲)
بلوچستان اور بہاول پور میں اردو کی قدیم دفتری دستاویزات ۔
تربیتی امور (تعداد کتب: ۱۹)
ہدایات سیکریٹریٹ کو پیش نظر رکھتے ہوئے دفتری ورکشاپ کے عنوان کے تحت دفتری زبان کے اسلوب/خصوصیات، دفتری املا، خلاصہ نویسی/روداد نویسی، فائل کھولنے اور اس کی نگہداشت کرنے کے بارے میں پانچ کتابیں شائع کی گئی ہیں۔
حکومت پاکستان کے تربیتی اداروں ، پاکستانی دفاتر میں افرادی انتظام، وفاقی حکومت کا مالیاتی نظام اور پاکستان میں ترقیاتی منصوبہ بندی پر کتابیں تحریر کی گئی ہیں۔
اردو مختصر نویسی، فن زود نویسی، اردو ٹائپ کاری اور اردو زود نویسی کا ارتقاء پر چھ کتابیں شائع کی گئی ہیں۔
تربیت معتمدی ، سیکریٹریٹ تربیتی انسٹی ٹیوٹ میں تربیت دیئے جانے والے پانچ عملی/فنکشنل مضامین کے مواد پر مشتمل ہے۔
ہدایات معتمدی/سیکریٹریٹ۔
دفتری زبان کا تعارف(انگریزی۔اردو) میں ہدایات سیکریٹریٹ کے مطابق کیفیت نویسی/ ٹوٹنگ، مسودہ نویسی اور اقسام مراسلت کا تعارف کرایا گیا ہے اور انگریزی ۔
اردو نمونے پیش کیے گئے ہیں۔ 
تازہ رسید وصول ہونے اور مراسلہ جاری ہونے کے درمیان مختلف مواقع پر استعمال ہونے والے سینکڑوں انگریزی ۔ 
اردو فقروں کی مثالیں دی گئیں ہیں۔
پاکستان کا نظام حکومت: آئین اور قواعد کار (رولز آف بزنس) کی روشنی میں وفاقی، صوبائی اور ضلعی سطح پر نظام حکومت اور وفاق۔
صوبوں کے درمیان آئینی روابط اور آئینی اداروں پر گفتگو کی گئی ہے۔
۲۔عدالتی اردو (تعداد کتب : ۳۰)
لغات و اصطلاحات (۱۲ کتابیں)
قانون سے متعلق اصطلاحات، تشریحی قانونی اصطلاحات اور اسلامی قانون سے متعلق اصطلاحات کے علاوہ اصطلاحات عدلیہ ومالگزاری ان لغات میں شامل ہیں۔
کتابیات و دستاویزات (تعداد کتب: ۵)
ان کتابوں میں اردو کے قدیم عدالتی نمونے، عدالتی فیصلہ نویسی اور منتخب عدالتی فیصلے، قانونی دستاویز نویسی: اصول اور نمونے اور جدید عرائض نویسی شامل ہیں۔
ترجمۂ قوانین (۱۳ کتابیں)
پاکستان میں نافذ مختلف قوانین (شہادت ، معاہدہ، ثالثی ، شراکت، بیع و شریٰ، وراثت، انتقال جائیداد، مسلم عائلی قوانین، مصالحتی عدالتیں، میعاد سماعت ،حق تصنیف اور مجموعہ تعزیرات پاکستان کے تراجم۔
۳۔حوالہ جاتی امور (تعداد کتب: ۱۳۷)
کتابیات (تعداد کتب: ۲۴)
مختلف موضوعات مثلاً قواعد اردو، اردو املا، سائنسی ادب، تفاسیر، زرعی کتب، اردو اخبارات و رسائل، مخطوطات ، اردو مطبوعات، صنعتی فنون، بچوں کا ادب وغیرہ پر کتابیات۔
کتب لغت کا جائزہ (تعداد کتب: ۸)
کتب لغت کے تحقیقی و لسانی جائزہ پر مشتمل کتابیں۔
اصول تحقیق (تعداد کتب: ۱۰)
اردو میں اصول تحقیق، ادبی تحقیق ، تصنیف و تحقیق کے اصول، فن تحقیق اور اصول وضع اصطلاحات وغیرہ جیسے موضوعات شامل ہیں۔
امور حوالہ و تنقید (تعداد کتب: ۵۰)
اردو کے فارسی اور مختلف پاکستانی زبانوں سے روابط، قومی زبان کے بارے میں اہم دستاویزات ، لسانی مقالات، ہندسوں کی ایجاد اور ان کا ارتقاء ، قومی زندگی میں قومی زبان کا مقام، اردو جدید تقاضے نئی جہتیں وغیرہ کے موضوعات شامل ہیں۔
ادبیات اردو (تعداد کتب : ۱۹)
مشاہیر اردو (تعداد کتب: ۱۹)
اموترجمہ (تعداد کتب:۹)
اصول وتکنیک ترجمہ (تعداد کتب:۴)
فن ترجمہ اور ترجمے کے مسائل کے بارے میں کتابیں۔
کتابیات تراجم (تعداد کتب: ۵)
۵۔لغات و اصطلاحات (تعداد کتب: ۸۱)
اصطلاحی جائزے، اصطلاحی مباحث، اردو لغت نویسی اور اصطلاحات سازی پر کتابیات(تعداد کتب: ۷)
اردو لغات (تعداد کتب: ۱۱)
جامع الامثال، ضرب الامثال، فرہنگ عامرہ، فرہنگ تلفظ، اردو تھیسارس اور مختلف فرہنگین۔
اشتراک زبان(تعداد کتب: ۷)
اردو اور مختلف زبانون (پشتو، ترکی، شنا، ازبیک، افریقی) کے مشترک الفاظ اور لسانی رابطہ پر کتابیں۔
ذولسانی لغات (تعداد کتب: ۱۹)
قومی انگریزی اردو لغت (ویبسٹر کی بنیاد پر)
اردو اور مختلف زبانون (پشتو، اسپرانتو ، ازبک، جرمن، ہوسا، سنسکرت، ہندی ،بلتی، ترکی، روسی) کی لغات، قرآن مجید کا عربی۔اردو لغت، جدید صحافتی انگریزی ۔اردو لغت۔
علمی اصطلاحات (تعداد کتب : ۲۳)
فرہنگ اصطلاحات جامعہ عثمانیہ، مختلف موضوعات (سائنسی و تکنیکی، فنیات، مساحت ، موسمیات، ریاضی، بیمہ کاری، ڈراما، فنون طباعت ترسیم کتب خانہ، برقیات، ارضیات، جغرافیہ، حیاتی کیمیا، طب، سیاسیات، عمرانیات، جغرافیہ، فن تعمیر، نباتات ، قرآن کریم اور حج و عمرہ، اسماء العلوم) پر کتابیں۔
کشاف اصلاحات(تعداد کتب: ۱۴)
مختلف موضوعات (حیوانیات، موسمیات، سیاسیات، کتب خانہ، تنقید، کیمیا، تاریخ، فن تجلید، نفسیات، لسانیات، فلسفہ، سائنسی و تکنیکی اور اقتصادی) پر تشریحی اصطلاحات۔
۶۔ تعلیمی امور (تعداد کتب: ۱۰)
لغات و اصطلاحات (تعداد کتب: ۵)
ذریعۂ تعلیم و تدریس (تعداد کتب: ۵)
۷۔درسی کتب (تعداد کتب: ۲۰۲)
تدریس زبان (تعداد کتب: ۱۷)
ترکی، عربی اور اسپرانتو سیکھنے کے لیے کتابیں؛
تاریخ ادب انگریزی ، مختصر تاریخ زبان و ادب پر کتابیں۔ کشمیری، پشتو، پنجابی، سندھی، بلوچی، وخی، سرائیکی، براہوئی، ہندکو، گلگت  بلتستان؛ اردو۔بلتی قواعد، اردو، انگریزی، فارسی، عربی گرامر اورثانوی زبان کی حیثیت سے اردو کی تدریس؛
تدریس اردو (تعداد کتب: ۱۸)
تدریس ادب (تعداد کتب: ۴)
فلسفہ منطق، نفسیات، تصوف (تعداد کتب: ۲۹)
سیاسیات، عمرانیات، عسکریات، جغرافیہ(تعداد کتب: ۲۵)
تاریخ/آثاریات، لائبریری سائنس، اسلامیات، معاشیات (تعداد کتب: ۲۰)؛
طبیعیات، کیمیا، حیاتیات، طب، حیوانیات، نباتیات(تعداد کتب: ۴۴)
۷۔اردو کے ترقیاتی امور (تعداد کتب: ۲۲)
اردو رسم الخط، املا، رموز اوقاف، صوتی نظام، خوش خطی وغیرہ؛
پاکستان، بھارت، ایران، مشرقی ممالک میں قومی زبان کے ادارے اور قومی زبان کا نفاذ ؛
ڈائریکٹری پاکستانی مترجمین؛
۸۔پاکستان اور اردو (تعداد کتب: ۱۹)
پاکستانی اردو کے خدوخال اور مباحث، اردو اور سندھی کے لسانی روابط ، پاک فوج میں نفاذ اردو، پاکستان میں اردو انگریزی تنازع کی تاریخ، قومیت کی تشکیل اور اردو زبان، قومی زبان کی ترقی میں صوبوں کا حصہ وغیرہ۔
۹۔ٹیکنالوجی، کمپیوٹر و اطلاعیات
اطلاعیات ، برقیات مع الیکٹرونکس کی تاریخ، برقیاتی فرہنگ برائے کمپیوٹر، اردو ٹائپ مشین کے کلیدی تختے، اردو ٹائپ اور ٹائپ کاری (منتخب مقالات) مکینیکل انجینئرنگ وغیرہ۔
(جناب خالد عمر فاروقی، ایڈیشنل سیکریٹری ، کابینہ ڈویژن کی طرف سی تمام وفاقی سیکریٹری صاحبان اور صوبوں کے تمام چیف سیکریٹری صاحبان کونیم سرکاری خط)
حکومت پاکستان
(کابینہ سیکریٹریٹ)کابینہ ڈویژن
نمبر ۸۵/۲/۱۰۔این ایل اے راولپنڈی، ۲۶؍فروری ۱۹۸۵ء
خالد عمر فاروقی
اضافی معتمد/ ایڈیشنل سیکریٹری **
فون:-------------------
موضوع:  نفاذ اردو بطور دفتری زبان
مکرمی ، السلام علیکم،
صدارتی فرمان نمبر ۱۹۸۴/۲۲۸ء بہ موضوع بالا کے حوالے سے میں آپ کی توجہ اس امر کی جانب مبذول کروانا چاہتا ہوں کہ مختلف وزارتوں/ڈویژنوں کے تقریباً اٹھارہ سو افسران نے علامہ اقبال اوپن یونیورسٹی کی وساطت سے دفتری اردو کورس مکمل کر لیا ہے۔
 نیز اردو مختصر نویسی /ٹائپنگ میں پہلا کورس اپریل ۱۹۸۵ء میں ختم ہو رہا ہے۔ اب اس بات کی ضرورت ہے کہ تربیت یافتہ افراد نے جو اہلیت اور فنی مہارت حاصل کی ہے وہ نہ صرف برقرار رکھیں بلکہ اس میں اضافہ کریں۔ 
 اس مقصد کے حصول کے لیے مندرجہ ذیل ہدایات برائے تعمیل آپ کی خدمت میں ارسال کی جا رہی ہیں:
(۱) ضروری ہے کہ افسران اپنے دفتری کام کا کچھ حصہ اردو میں سر انجام دیں تاکہ اردو میں تربیت یافتہ ٹائپ کار اور مختصر نویس مشق جاری رکھ سکیں اور تربیت کے ثمرات ضائع نہ ہوں۔ 
توقع ہے کہ ہرافسر اس سلسلے میں اپنی صوابدید پر اردو میں دائرہ کار کا تعین کرے گا اور بتدریج اسے وسعت دے گا۔
(۲) فائلوں پر جہاں تک ممکن ہو، مختصر کیفیت نگاری (نوٹنگ) اردو میں کی جائے۔
(۳) سکیل(۱۔۴) کے سرکاری ملازمین مثلاً خاکروب، فراش، نائب قاصد، قاصد، جمعدار، ڈرائیور وغیرہ سے تمام مراسلت اردو میں کی جائے۔
(۴) اردو میں وصول ہونے والے خطوط اردو میں ڈائری کیے جائیں اور ان کا جواب بھی اردو میں دیا جائے۔ جہاں تک ممکن ہو عوام کے ساتھ خط و کتابت اردو میں کی جائے۔
نفاذ ارو کے سلسلے میں یہ تاریخی مراسلہ اردو میں جاری ہوا۔
بعد ازاں بطور وفاقی سیکریٹری ترقی ہوئی۔
(۵) داخلی ہدایات /حکم نامے اردو میں جاری کیے جائیں، نیز داخلی اجلاسوں کی کارروائی اردو میں تحریر کی جائے۔
(۶) تازہ رسیدوں پر مختصر احکامات مثلاً ’’اسے فوری پیش کیجیے‘‘،’’ متعلقہ ریکارڈ کے ساتھ پیش کریں‘‘ وغیرہ اور دستخط اردو میں کیے جائیں۔
(۷) مختصر مراسلات یاددہانی جہاں تک ممکن ہو اردو میں جاری کیے جائیں۔
(۸) افسران/عہدے داروں کے ناموں کی تختیاں اردو میں لکھوائی جائیں۔
(۹) جنرل سیکشن کا تمام کام اردو میں کیا جائے اور اس سیکشن سے مختلف اشیاء مثلاً سٹیشنری وغیرہ کی طلب اردو میں کی جائے۔
(۱۰) چھٹی کی درخواست اردو میں تحریر کی جائے۔
(۱۱) آئندہ بھرتی کیے جانے والے کم از کم ایک تہائی مختصر نویس/ٹائپ کار ایسے ہوں جو اردو اور انگریزی دونوں زبانوں میں استعداد رکھتے ہوں۔
(۱۲) ہر دفتر آئندہ خریدی جانے والی ٹائپ مشینوں میں سے اپنی ضرورت کے مطابق اردو ٹائپ مشینیں خریدے۔
(۱۳) دفاتر میں استعمال ہونے والی سٹیشنری کا مطلوبہ حصہ اردو میں طبع کیا جائے۔
۲۔ ارو کے بطور دفتری زبان نفاذ کے سلسلہ میں یہ چند ابتدائی اقدامات ہیں۔ توقع کی جاتی ہے کہ جیسے جیسے تربیت یافتہ افراد کی تعداد بڑھتی جائے گی اردو میں کام کی مقدار کے تناسب میں بتدریج اضافہ کیا جائے گا۔ 
بض دفاتر میں ان ہدایات سے قبل ہی اردو کا کافی وسیع استعمال کیا جا رہاہے۔ 
اسے برقرار رکھا جائے اور جہاں تک ممکن ہو اس میں اضافہ کیا جائے۔ 
مندرجہ بالا ہدایات پر عمل درآمد کی رپورٹ تین ماہ کے اندر ارسال فرمائیں۔
آپ کا مخلص،
(خالد عمر فاروقی*)
جملہ وفاقی معتمدین/اضافی معتمدین انچارج، شریک معتمدین انچارج، وفاقی وزارت/ڈویژن، اسلام آباد/راولپنڈی
نقل برائے اطلاع و ضروری کارروائی:
۱۔ جملہ صوبائی چیف معتمدین
۲۔ پرنسپل افسر اطلاعات ، وزارت اطلاعات و نشریات، اسلام آباد
(خالد عمر فاروقی)
اضافی معتمد
نقل برائے اطلاع:
۱۔ سی او ایس برائے صدر پاکستان ، راولپنڈی
۲۔ صدرنشین ، مقتدرہ قومی زبان، اسلام آباد
(خالد عمر فاروقی)
اضافی معتمد
کابینہ سیکریٹری (۱۷؍دسمبر ۱۹۹۰ء۔ ۷؍فروری ۱۹۹۳ء)
اللہ 
رسول
محمد
﻿ باب نمبر۳۱
پنشن کا نظام برائے ملازمین وفاقی حکومت
فہرست مندرجات
صفحہ نمبر
نمبر شمار
تعارفی نوٹ
(وفاقی محتسب پاکستان کی تشکیل کردہ کمیٹی کی سفارشات)
نمونہ اردو
(جناب جمال عبدالناصر ، ڈپٹی آڈیٹر جنرل پاکستان کی طرف سے نیم سرکاری خط مورخہ ۲۳ جون ۲۰۱۶ء)
جناب رانا اسد امین ، آڈیٹر جنرل پاکستان کی طرف سے نیم سرکاری خط مورخہ ۳۰؍جون ۲۰۱۶ء)
(جناب اشرف ایم وتھر،ا گورنر سٹیٹ بینک پاکستان کی طرف سے نیم سرکاری خط مورخہ ۳۰ جون ۲۰۱۶ء)
وفاقی محتسب پاکستان کی تشکیل کردہ کمیٹی کی سفارشات
۱۔ ایک مؤثر ضابطۂ نفاذ کے ذریعے تمام مقررہ قواعد اور طریق ہائے کار پر عمل درآمد کو یقینی بنایا جائے۔
۲۔ پڑتال اور نظرثانی /جائزہ کی نگرانی کی سطح کے درجہ کو بڑھانے کی ضرورت ہے۔ اس مقصد کے حصول کے لیے ڈویژنوں/محکموں/دفاتر حسابات میں پنشن کمیٹیاں تشکیل دی جائیں جو پنشن کے معاملات کی پیش رفت کا جائزہ لینے کے لیے ماہانہ اجلاس منعقد کریں۔
۳۔ سیکریٹری صاحبان اور دفاتر حسابات کے سربراہان، جب ضروری ہو، مشترکہ اجلاس منعقد کریں؛ باقاعدگی سے رابطہ میں رہیں اور جہاں ضروری ہو اصلاحی اقداما ت اٹھائیں۔
۴۔ ہر ڈویژن/محکمہ میں محنتی /مخلص ویلفیئر افسر (بہبود افسر) کی سربراہی میں پنشن بہبود سیل قائم کیا جائے۔ بہبود افسر کو اپنے فرائض منصبی کی واضح تفصیل کار فراہم کی جائے۔
۵۔ ڈویژنوں/محکموں کی پنشن برانچوں میں مناسب طور پر تربیت یافتہ محنتی انسانی وسائل کی تعیناتی کے لیے ، اکاؤنٹنٹ جنرل پاکستان ریونیو متعلقہ افسروں کے لیے توسیعی تربیتی پروگرام کا آغاز کرے۔ 
یہ تربیتی پروگرام صلاحیت میں کمی کو پورا کرے گا؛ قواعد کے بارے میں اور ان کے ہمہ گیر اطلاق کے بارے میں مناسب آگاہی کو یقینی بنائے گا۔ 
پنشن کے معاملات نمٹانے کے لیے انتظامی محکموں/دفاتر حسابات میں مناسب افرادی قوت فراہم کرنے کی ضرورت ہے۔
۶۔ سربراہ محکمہ/دفتر جو بنیادی تنخواہ سکیل ۱۔۱۵ کے عملہ جاتی (اسٹیبلشمنٹ) معاملات کا ذمہ دار ہے ، کو ضرور یقینی بنانا چاہیے کہ ہر سال ایک مخصوص وقت پر اہلیتی ملازمت کی تصدیق اور متعلقہ اہل کار کی سروس بک/ ملازمت نامہ میں ضروری اندراجات تحریرکرنے کے بارے میں مقررہ طریق کار کی پیروی کی جائے۔ دس سال اور ۲۵ سال کی ملازمت کے بعد اور سرکاری ملازم کی ریٹائرمنٹ سے پہلے دفتر حسابات سے ان اندراجات کی تصدیق کرائی جائے۔
۷۔کوائف نامہ ملازمت
بنیادی تنخواہ سکیل ۱۶۔۲۲ کے افسروں کا کوائف نامہ ملازمت مرتب کرنے کے ذمہ دار دفاتر حسابات کو تازہ ترین تاریخ  کے مطابق اپنے آپ کو تیار رکھنا چاہیے اور اگلے چھ ماہ / ایک سال کے دوران ریٹائر ہونے والے اہل کاروں کی فہرست متعلقہ محکمہ اور متعلقہ دفتر حسابات کو ارسال کرنی چاہیے تاکہ اس بات کو یقینی بنایا جا سکے کہ افسر کی ریٹائرمنٹ سے پہلے ،کوائف نامہ ملازمت میں کسی غیر موجود مدت ، اگر کوئی ہو، کو مکمل کیا جا سکے۔
۸۔متوقع پنشن کی ادائیگی
سول ملازمین ایکٹ۱۹۷۳ء کا سیکشن ۱۹، ذیلی سیکشن (۴) تقاضا کرتاہے کہ جب سرکاری ملازم کی پنشن اس کی ریٹائرمنٹ/موت کے ۳۰ یوم سے زیادہ اس کی پنشن کی ادائیگی میں تاخیر ہونے کا امکان ہو تو متوقع پنشن کی ادائیگی کے لیے کارروائی کی جائے گی؛ تاہم اس لازمی اہتمام کی کبھی کبھار ہی پیروی کی جاتی ہے۔ 
سربراہ محکمہ /دفتر حسابات کو اس اہتمام کی ضرور پیروی کرنی چاہیے۔
۹۔موجودہ درخواست فارم برائے پنشن کی تسہیل
پنشن کے کاغذات پر کارروائی میں تاخیر سے بچنے کے لیے ضرورت ہے کہ موجودہ درخواست فارم برائے پنشن اور طریق کار کو مزید آسان بنایا جائے۔
۱۰۔عدم اعتراض/مطالبہ سر  ٹیفکیٹ
عدم اعتراض نامہ/عدم مطالبہ نامہ کی ذمہ داری انتظامی محکمہ پر ہے ۔تنخواہ،ا لاؤنسوں اور ایڈوانس/ پیشگی رقم کی ذاتی واپسی رقوم کے سوا انضباطی کارروائی/آڈٹ پیرا /عدم اعتراض نامہ/ عدم مطالبہ نامہ کی وجہ سے پنشن نہ روکی جائے۔
۱۱۔پنشن/معاوضہ پنشن کی ادائیگی میں تاخیر پر معاوضہ
صدارتی حکم نمبر۱۹۸۳/۱ء کے آرٹیکل کے اعتبار سے، پنشن اور معاوضہ پنشن کی ادائیگی میں تاخیر کی مدت کے لیے متاثرہ ریٹائرڈ سول ملازم کو وفاقی محتسب معاوضہ تاخیر عطا کرے۔
۱۲۔تنخواہ کے تعین کا ملازمت کے پہلے دن سے دوبارہ حساب کرنا 
ریٹائرمنٹ کے وقت دفترحسابات ملازمت کے پہلے دن سے تنخواہ کے تعین کادوبارہ شمار نہ کرے۔ تاہم مشکوک نوعیت کے چند معاملات دوبارہ کھولے جا سکتے ہیں۔
۱۳۔پنشن پر ودہولڈنگ ٹیکس
چونکہ پنشن انکم ٹیکس کی ادائیگی سے مستثنیٰ ہے ۔ حکومت پنشن یافتہ افراد کے بینک اکاؤنٹ سے رقم نکلوانے پر پنشن کی رقم کی حد تک ودہولڈنگ ٹیکس عائد کرنے سے استثنیٰ دے۔
۱۴۔خاندان کی پنشن
اگر خاندان کی پنشن کی منظوری میں تاخیر کا امکان ہو تو متعلقہ محکمہ خاندان کی پنشن کی ادائیگی کی عبوری منظوری جاری کرے۔
۱۵۔ براہ راست کریڈٹ  نظام
براہ راست کریڈٹ نظام کے نفاذ تک مناسب عبوری نظام بنایا جائے۔
۱۶۔طبی اخراجات کی باز ادائیگی
طبی اخراجات کی بازادائیگی میں تاخیر پنشن یافتہ فرد کے لیے مالیاتی مشکلات کا سبب بنتی ہے۔ 
طبی باز ادائیگی فوری طور پر کی جائے۔ پنشن یافتہ فرد کی طرف سے مطالبہ پیش کرنے کے ایک ماہ کے اندر ترجیحی طور پر طبی اخراجات کی بازادائیگی کی جائے۔ 
حکومت طبی اخراجات کی باز ادائیگی کے رائج بہترین طریقے اختیار کرنے پر غور کرے جیسا کہ چند خود مختار اداروں (مثلاً پاکستان ٹیلی ویژن) نے وضع کیے ہیں۔
۱۷۔بینکوں کی طرف سے مجاز پنشن کی فوری ادائیگی
نیشنل بینک پاکستان اور دیگر ادائیگی کنندہ بینک حسب اختیار پنشن کی فوری ادائیگی یقینی بنائیں اور مجاز دفتر سے ادائیگیوں کی مطابقت کریں۔ 
وہ یہ امر بھی یقینی بنائیں کہ خاندان کی پنشن کی صورت میں دفاتر حسابات کو ادائیگی کنندہ کانصف ارسال کرنے میں کوئی تاخیر نہ ہو۔ 
۱۸۔ پنشن کی صحیح رقم کی ادائیگی
نیشنل بینک پاکستان پنشن کی صحیح رقم اور حکومت کی طرف سے اس میں وقتاً فوقتاً کیے جانے والے اضافوں کی صحیح ادائیگی یقینی بنانے کے لیے زیادہ/کم ادائیگی کے بارے میں تحقیقات کرے۔
۱۹۔ بینکوں میں خصوصی کاؤنٹروں کا قیام
پنشن کی ادائیگی کے دنوں میں،بینکوں میں باقاعدہ بنیاد پر خصوصی کاؤنٹر کھولے جائیں۔
۲۰۔معیاری نمونہ جات/تفصیل کار پنشن ویلفیئر افسر۔مختلف اقدامات کی منظوری
عملہ ڈویژن نے ’’دستورالعمل/مینوئل طریق کار پنشن‘‘میں بیان کردہ مختلف اقدامات کے مطابق معیاری نمونے تیار کیے تھے۔ 
وفاقی محتسب کی کمیٹی کی ہدایت پر مالیات ڈویژن، دفتر اکاؤنٹنٹ جنرل پاکستان ریونیو اور عملہ ڈویژن نے ان معیاری نمونوں اور پنشن ویلفیئر افسر کے امور حوالہ /تفصیل کار (ٹی او آرز/جاب ڈسکرپشن) کاجائزہ لیا اور اپنی سفارشات تیار کیں۔ 
وزارتوں/ ڈویژنوں /محکموں کی طرف سے عمل درآمد کے لیے کمیٹی نے ان سفارشات کو قبول کر لیا۔
۲۱۔اہل رکن خاندان کی نامزدگی
ریٹائرمنٹ سے پہلے تمام سرکاری ملازمین اہل رکن خاندان (قبل از ریٹائرمنٹ نامزد شخص کی موت کی صورت میں متبادل رکن خاندان) کے کوائف فراہم کریں ۔ 
پنشن یافتہ شخص ہر سال اس نامزدگی کی تصدیق کرے ۔ 
وہ نئی نامزدگی بھی دے سکتاہے۔
۲۲۔ آن لائن تصدیق۔ آخری تنخواہ سر  ٹیفکیٹ/کیفیت نامہ ملازمت
دوسرے دفاترحسابات سے متعلق آخری تنخواہ سر  ٹیفکیٹ اور کیفیت نامہ ملازمت کی آن لائن تصدیق کا نظام بنایا جائے تاکہ ان دستاویزات کی عدم دستیابی/عدم تصدیق کی وجہ سے پنشن کے معاملات کو حتمی شکل دینے میں ہونے والی تاخیر سے بچا جا سکے۔
۲۳۔ براہ راست کریڈٹ نظام میں مشترکہ حساب
 پنشن کے لیے براہ راست کریڈٹ نظام میں مشترکہ حساب کی اجازت دینے کے معاملے پر غور کیا جائے۔
۲۴۔ حکم نامہ ادائیگی پنشن
حکومت اس تجویز پر غور کرے کہ حکم نامہ ادائیگی پنشن کی ایک نقل/کاپی پنشنر کو بھی ارسال کرے۔ 
اس حکم نامہ پر ایک مہر لگائی جا سکتی ہے:’’ناجائز برائے ادائیگی‘‘،’’ صرف پنشنر کی شناخت کے لیے ‘‘۔ 
متبادل تجویز یہ ہے کہ دفتر حسابات پنشنر کو ایک پنشن کارڈ جاری کرے جس میں اس کے متعلق کوائف درج ہوں۔
پنش اصلاحات  (جناب جمال عبدالناصر ، ڈپٹی آڈیٹر جنرل پاکستان کی طرف سے نیم سرکاری خط )
دفتر آڈیٹر جنرل پاکستان (آڈٹ ہاؤس، خیابان دستور) اسلام آباد
جمال عبدالناصر
ڈپٹی آڈیٹر جنرل(ایف اے او) ۲۳؍جون ۲۰۱۶ء
فون:----------------------
قابل احترام سلمان فاروقی صاحب،
السلام علیکم
مجھے بہت خوشی ہے کہ میں شکریہ کے ساتھ پنشن اصلاحات پر رپورٹ کی وصولی کی اطلاع دوں جو آپ نے مہربانی فرما کر ارسال کی ہے۔
۲۔ رپورٹ کافی جامع ہے اور یہ ریٹائرڈ سرکاری ملازمین کو پریشانی سے نجات دینے میں مؤثر ہو گی۔
۳۔ میں محسوس کرتاہوں کہ یہ رپورٹ ہمارے معاشرے کے ایک بہت زیادہ نظر انداز کیے ہوئے حصے کے مقصد کے لیے آپ کی وابستگی کا اظہار ہے۔
ایک دفعہ پھر آپ کا شکریہ اداکرتے ہوئے۔
آپ کا مخلص،
(جمال عبدالناصر عثمانی)
قابل عزت و احترام جناب سلمان فاروقی
وفاقی محتسب پاکستان
جمال عبدالناصر عثمانی، ڈپٹی آڈیٹر جنرل پاکستان (ریٹائرڈ)؛  واں کامن، ۱۹۸۳ء اکاؤنٹس سروس۔دفتر اکاؤنٹنٹ جنرل پاکستان اور دفتر آڈیٹر جنرل پاکستان کے مختلف شعبوں میں اکاؤنٹس، آڈٹ اور انتظامی امور سے متعلق خدمات انجام دیں؛ قومی اسمبلی، نیسکام اور بے نظیر انکم سپورٹ پروگرام میں مستعار خدمتی/ڈیپوٹیشن پر رہے۔
اکاؤنٹس/حسابات سروس میں شمولیت سے پہلے جناب جمال عبدالناصر عثمانی نے پاکستان ٹائمز میں سب ایڈیٹر اور ریڈیو پاکستان میں پروڈیوسر کے طورپر خدمات انجام دیں؛مختلف تربیتی اداروں میں پیشہ ورانہ موضوعات پر بطور مہمان مقرر لیکچر دیے۔
قومی دفاعی یونیورسٹی میں ’’قومی سلامتی و جنگ کورس‘‘ (۲۰۱۳۔۱۴ء) میں شریک ہوئے۔
سرکاری ملازمت سے ریٹائرمنٹ (نومبر ۲۰۱۶ء) کے بعد، جنوری ۲۰۱۷ء میں بطور ایڈوائزر/مشیر علامہ اقبال اوپن یونیورسٹی میں خدمات انجا م دینا شروع کیں۔
جناب رانا اسد امین ، آڈیٹر جنرل پاکستان کی طرف سے نیم سرکاری خط
رانا اسد امین، دفتر آڈیٹر جنرل پاکستان
آڈیٹر جنرل پاکستان
خیابان دستور، اسلا م آباد
 نیم سرکاری خط نمبر /۶۷۳/۱۷۱اے پی/پنشن/پارٹ فائل  ۲۸؍جون ۲۰۱۶ء     
قابل احترام سلمان فاروقی صاحب،	
السلام علیکم،
ریٹائر شدہ اشخاص کے فائدہ کے لیے آپ کی قیادت کے تحت تمام متعلقہ افراد کی کوشش پر، براہ کرم دلی احسان مندی قبول فرمائیں۔ 
تمام پنشن ادائیگی کے مجاز دفاتر کے لیے یہ رپورٹ مفید رہنما کے لیے کافی ہونی چاہیے۔
۲۔ پنشن کے بجٹ اخراجات کے آڈیٹر کی حیثیت سے، میں محسوس کرتاہوں کہ یہ رپورٹ مکمل طور پر زیادہ مفید ہے کہ اکاؤنٹ/ پنشن کے مجاز دفاتر ان طریقوں پر ضرور عمل درآمد کریں۔
۳۔  اسی میدان میں ایک حالیہ کارروائی یعنی ’’پنشنوں کا خصوصی آڈٹ‘‘ میں انکشاف ہواہے کہ پنشن ادائیگی کنندہ ایجنسیاں مثلاً نیشنل بینک پاکستان اور جنرل پوسٹ آفس معیاری آپریٹنگ طریق کار پر عمل نہیں کر رہے۔ جس کی وجہ سے پنشن میں غبن اور کم /زیادہ ادائیگیوں میں اضافہ ہوا ہے۔
اسی طرح دفاتر حسابات کی طرف سے مابعد آڈٹ (پوسٹ آڈٹ) نیز دفاتر حسابات اور نیشنل بینک پاکستان/جنرل پوسٹ آفس کے درمیان مطابقت حسابات کو مؤثر طریقے سے انجام  دینے کی ضرورت ہے۔
۴۔ آپ کو یقین دہانی کرائی جاتی ہے کہ سرکاری رقوم کے آڈیٹر کی حیثیت سے ہم شہریوں کی مشکلات سے مکمل طور پر آگاہ ہیں اور اس ملک کے عوام کی بہتری کی کوششوں میں آپ کے ساتھ ہیں۔
بہترین نیک خواہشات کے ساتھ،
آپ کا مخلص،
(رانا اسد امین)
جناب سلمان فاروقی،
وفاقی محتسب پاکستان،
صدر انجمن ایشیائی محتسب صاحبان،
صدر ایشیائی علاقہ، بین الاقوامی محتسب انسٹی ٹیوٹ
جناب رانااسد امین، آڈیٹر جنرل پاکستان (۸ جون ۲۰۱۵ء۔ ۸؍اپریل ۲۰۱۷ء)
پنشن اصلاحات پر جامع رپورٹ
(جناب اشرف ایم وتھرا، گورنر سٹیٹ بینک پاکستان کی طرف سے نیم سرکاری خط)
بینک دولت پاکستان
کراچی
اشرف ایم وتھرا
گورنر									    
۳۰؍جون ۲۰۱۶ء
جناب ایم سلمان فاروقی،
ماہرین کی اعلیٰ کمیٹی کی طرف سے تیار کردہ پنشن اصلاحات پر جامع رپورٹ میں شریک کرنے پر آپ کا شکریہ۔
پنشنروں کے طویل المیعاد مسائل اور تکالیف کی طرف توجہ کرنے پر آپ کے دفتر کی قابل تعریف کوششوں کی قدر کرتاہوں۔ 
جبکہ کمیٹی کی ٹھوس بنیاد پر مبنی سفارشات مکمل نظام میں تبدیلیاں لائے گی، ان سفارشات پر سختی سے عمل درآمد ملازمتی معیارات کی فوقیت/ برتری کے حصول کی طرف لے جائے گا۔
۲۔ ایک خود مختار ادارہ کے طور پر، سٹیٹ بینک پاکستان کے پاس پنشن ادائیگی کے لیے اپنے جامع قواعد و طریق کار ہیں۔ آپ اس بات کو پسند کریں گے کہ سٹیٹ بینک پاکستان نے اعلیٰ افسروں کی سربراہی میں کمپیوٹرائزڈ پنشن سیل مخصوص کیا ہے۔ 
جو ایک ملازم کی تاریخ ریٹائرمنٹ سے ایک ہفتہ کے اندر سٹیٹ بینک پاکستان کے لیے ممکن بناتے ہیں کہ پنشن معاملات طے کیے جائیں۔
 علاوہ ازیں، سٹیٹ بینک پاکستان کے کاؤنٹر پر پنشن کی ادائیگی کے علاوہ، پنشن یافتہ افراد کو سہولت دی جاتی ہے کہ ان کے بینک اکاؤنٹ میں براہ راست پنشن جمع کی جائے۔ 
مزید یہ کہ حکومت کے ایسے پنشن یافتہ افراد کے لیے علیحدہ کاؤنٹر قائم کیے گئے ہیں جن کی پنشن دفتر اکاؤنٹنٹ جنرل کے ذریعے سٹیٹ بینک پاکستان سے حاصل کی جاتی ہے۔
آپ کا مخلص،
(اشرف ایم وتھرا)
گورنر
جناب ایم سلمان فاروقی
وفاقی محتسب پاکستان
۳۶۔خیابان دستور، اسلا م آباد
باب نمبر۳۲
جائزہ کارکردگی رپورٹ
فہرست مندرجات
تعارفی نوٹ (منفی آراء)
(سیکریٹری--------- ڈویژن کے ملحقہ محکمہ جات /خود مختار اداروں کے تمام سربراہوں اور ----------  ڈویژن کے تمام افسروں کو نیم سرکاری خط)
خفیہ رپورٹوں(کارکردگی جائزہ رپورٹیں)  میں نامکمل محکمانہ کارروائیوں کا ذکر کرنے پر پابندی
(عملہ ڈویژن کی طرف سے تمام وفاقی سیکریٹری صاحبان کو خط)
جائزہ کارکردگی رپورٹ میں منفی آراء
(۱) جب کسی افسر کی جائزہ کارکردگی رپورٹ میں منفی رائے تحریر کی جائے تو پہلے قریبی موقع پر، اور کسی بھی صورت میں رپورٹ پر تصدیقی دستخط کی تاریخ سے ایک ماہ کے اندر، مکمل رپورٹ کی نقل، نیم سرکاری خط کے ذریعے ، متعلقہ افسر کو فراہم کی جائے۔ اس خط کی ایک نقل پر متعلقہ افسر، رپورٹ کی وصولی کی رسید کے طور پر ، دستخط کرے اور رپورٹ ارسال کنندہ افسر کو واپس کر دے۔
(۲) اگر مقررہ مدت کے اندر، زیر رپورٹ افسر کو منفی آراء پر مشتمل رپورٹ کی نقل ارسال کرنے میں متعلقہ اہل کار کوتاہی کریں تو اس بارے میں سنجیدہ جائزہ لیا جائے۔ تاہم تاخیری مرحلہ پر بھی منفی آراء متعلقہ افسر کو ارسال کی جائیں۔
(۳) کارکردگی جائزہ رپورٹ میں درج شدہ منفی آراء کے خلاف عرضداشت (representation) پیش کرنے والا افسر رپورٹ کنندہ افسر کے خلاف کوئی ذاتی رائے نہ دے اور نہ ہی اس کی دیانت داری کے خلاف کوئی رائے دے۔ 
اس قاعدہ کی خلاف ورزی کو غلط طرز عمل تصور کیا جائے گا اور یہ عرضداشت سرسری طور پر ہی مسترد ہونے کے لائق ہو گی۔
(۴) سابقہ سال میں دی گئیں منفی آراء یا نشان دہی کردہ نقائص کی اصلاح کے بارے میں اگر زیررپورٹ افسر نے کوئی قدم نہ اٹھایا ہو تو اس بارے میں رپورٹ کنندہ افسر کی آراء بھی متعلقہ افسر کو ارسال کی جائیں۔
(۵) سکیل ۱۷ و بالا کے افسروں کے بارے میں منفی آراء وزارت/ڈویژن ، محکمہ کا سربراہ ارسال کرے گا جبکہ دوسرے افسروں کے بارے میں منفی آراء عملہ جاتی معاملات کا سینئر افسر انچارج ارسال کرے گا۔
(۶) جب تک منفی آراء کی حامل کارکردگی جائزہ رپورٹ تحریری طور پر متعلقہ افسر کو ارسال نہ کر دی جائے اور اس کی عرضداشت، اگر کوئی ہو، پر فیصلہ نہ کر دیا جائے، تو یہ رپورٹ منفی تصور نہیں کی جائے گی۔
(۷) منفی آراء کی حامل جائزہ کارکردگی رپورٹ متعلقہ افسر کو ارسال کرنے کا مقصد یہ ہے کہ وہ افسر اپنی کارکردگی بہتر بنانے اور اپنے طرز عمل کی اصلاح کرنے کی کوشش کرے۔
(۸) اگر سربراہ محکمہ رپورٹ کنندہ افسر کی منفی رائے کو معطل کر دے تو ایسی رائے زیر رپورٹ افسر کو ارسال نہ کی جائے۔
(۹) منفی آراء، مشورہ،تنبیہہ یا ملامت کے بارے میں متعلقہ افسر کو مطلع کرتے ہوئے مراسلے کے انداز اور طریقے پر بڑی توجہ دی جائے اور متعلقہ افسر کے مزاج کا خیال رکھا جائے تاکہ اس بات کو یقینی بنایا جائے کہ یہ مشورہ اس کے لیے مفید ہو اور وہ اپنی اصلاح اور بہتری کے لیے کوشش کر سکے۔
(۱۰) منفی آراء کی حامل جائزہ کارکردگی رپورٹ متعلقہ افسر کو ارسال کرنے کے اثرات کا احتیاط کے ساتھ مشاہدہ کیاجائے اور جب اگلے سال رپورٹ کنندہ افسر رپورٹ تحریر کرے تو اس بات کی بھی نشان دہی کرے کہ متعلقہ افسر نے ان نقائص کی اصلا ح کے لیے کوئی قدم اٹھایا ہے یا نہیں جن کے بارے میں پچھلے سال توجہ مبذول کرائی گئی تھی۔
رپورٹ کنندہ افسر کی یہ رائے بھی متعلقہ افسر کو ارسال کی جائے تاکہ اسے معلوم ہو جائے کہ اپنی اصلاح کے بارے میں اس کی کوششیں افسران بالا کی نظر میں ہیں۔ دونوں صورت میں مراسلے کا انداز اور طریقہ یکساں ہونا چاہیے۔
(۱۱) منفی آراء کی حامل جائزہ کارکردگی رپورٹ ارسال کرنے والے خطوط اور بعد میں ارسال کیے جانے والے متعلقہ خطوط کی نقول متعلقہ افسر کے کریکٹر رول/کردار نامہ میں رکھنی چاہئیں۔ 
جب اگلی جائزہ کارکردگی رپورٹ تحریر کرنے کا وقت آئے تو رپورٹ کنندہ افسر کے علم میں ان نقول کو لانا چاہیے۔
(۱۲) تصدیقی دستخط کنندہ افسر ایسی آراء کے نیچے سرخ لکیر لگائے گا، جو اس کے خیال میں منفی ہیں اور جنھیں زیر رپورٹ افسر کو ارسال کرنا چاہیے۔ 
تاہم اگر کسی منفی رائے کے نیچے سرخ لکیر نہیں لگائی گئی تو اس کامطلب یہ نہیں ہے کہ منفی رائے کی حامل یہ جائزہ کارکردگی رپورٹ زیر رپورٹ افسر کو ارسال نہیں کی جائے گی۔
(۱۳) جائزہ کارکردگی رپورٹ کے کالم ’’ج(سی)‘‘ میں ’’ اوسط سے نیچے ‘‘ اور کالم ’’د(ڈی)‘‘ میں ’’کمزور‘‘ کا اندراج انتخاب کمیٹی /بورڈ کے ارکان پر یقیناً ناموافق اثر پیدا کرتاہے۔
جب وہ متعلقہ افسر کی ترقی کے معاملہ پر غور کرنے کے دوران اس کی ملازمت کے ریکارڈ کا جائزہ لیتے ہیں۔ 
جب تک متعلقہ افسر کو ایسے اندراجات کے بارے میں مطلع نہ کیاجائے تو وہ اندھیرے میں رہے گا اور اپنی اصلاح کے لیے کوئی کوشش نہیں کرے گا۔ 
اس کانتیجہ یہ ہو گا کہ وہ منفی اندراجات کے باعث نقصان اٹھائے گا۔
(۱۴) موجودہ ہدایات کے تحت ، ایک دفعہ جو آراء جائزہ کارکردگی رپورٹ میں تحریر کر دی جائیں، انھیں تبدیل نہیں کیا جا سکتا۔ 
اگر رپورٹ کنندہ/تصدیقی دستخط کنندہ افسر زیر رپورٹ افسر کے بارے میں اپنا نقطۂ نظر تبدیل کر لیتا ہے تو تبدیل شدہ نقطۂ نظر صرف اگلے سال کی رپورٹ میں شامل کیا جا سکتاہے۔
(۱۵) مندرجہ ذیل آراء کو منفی تصور کیا جائے اور زیر رپورٹ افسر کوان آراء کے بارے میں مطلع کیاجائے۔

غیر موزوں برائے مزید ترقی

نوٹ: یہ آراء ایسے افسر کے لیے منفی تصور کی جائیں گی جس نے اگلے سکیل بالا میں ترقی کے لیے مدت ملازمت کی شرط پوری کر لی ہو۔

(سیکریٹری--------- ڈویژن کاملحقہ محکمہ جات /خود مختار اداروں کے تمام سربراہوں اور ----------  ڈویژن کے تمام افسروں کو نیم سرکاری خط)
من جانب:--------- 
نام-----------						    
حکومت پاکستان
----------عہدہ		
وزارت------------------
ٹیلی فون:--------------------
----------------ڈویژن
نمبر------------------------------				     
اسلام آباد، تاریخ---------------------
موضوع: جائزہ کارکردگی رپورٹ میں منفی آراء
محترم جناب-----------------،
جائزہ کارکردگی پر موجودہ ہدایات کے تحت:
(الف)	تمام منفی آراء، خواہ قابل اصلاح ہوں یاناقابل اصلا ح ہوں، تحریری طور پر افسر/اہل کار زیر رپورٹ کو ارسال کی جائیں اور مراسلہ کی نقل ڈوزیر میں رکھی جائے۔
(ب) جب رپورٹ/رپورٹ کنندہ اور تصدیقی دستخط کنندہ افسروں کی انفرادی آراء پر مبنی ہوں تو صرف موخرالذکر افسر کی رائے ارسال کی جانی چاہیے۔
(ج) جائزہ کارکردگی رپورٹ میں ایک دفعہ درج ہونے والی آراء تبدیل نہیں کی جا سکتیں۔ اگر کوئی رپورٹ کنندہ یا تصدیقی دستخط کنندہ افسر زیر رپورٹ  افسر/اہل کار کے بارے میں اپنی رائے تبدیل کرتاہے تو اسے اگلے سال کی رپورٹ میں شامل کیا جا سکتاہے۔
(د) رپورٹ کنندہ افسر کو خاص طور پر بیان کرناچاہیے کہ کیا رپورٹ کردہ نقائص کسی اور معاملے میں متعلقہ افسر/ اہل کار کے علم میں پہلے ہی لائے جاچکے ہیں۔
۲۔ جہاں تک منفی رائے ارسال کرنے کاتعلق ہے، رہنمااصول مندرجہ ذیل ہیں:
(۱) عمومی قاعدہ کے طور پر کسی بھی معاملے میں ایک افسر/اہل کار کو کسی بھی وقت مکمل لاعلمی میں نہیں رکھنا چاہیے کہ اس کام کے کافی تجربے کے بعد اس کے افسران اعلیٰ اس سے غیر مطمئن ہیں؛ ایسے معاملات میں جہاں ایک تنبیہہ کوئی خاص غلطی دور کرنے یا اسے دور کرنے میں مدد گار ہو تو فوری اطلاع دینے کے فوائد ظاہر ہیں۔
(۲) متعلقہ افسر/اہل کار کو منفی آراء صرف اس لیے ارسال کرنی چاہئیں تاکہ وہ اپنی بہتری کے لیے کوشش کرنے کے قابل ہو۔
(۳) منفی اندراجات کی اطلاع کے اثر کو احتیاط کے ساتھ دیکھنا چاہیے اور رپورٹ کنندہ افسر، جب اگلے سال رپورٹ تحریر کر رہاہو، تو بیان کرے کہ آیا زیر رپورٹ افسر/اہل کار نے ان نقائص کی اصلاح کے لیے اقدامات اٹھائے ہیں یا نہیں جن کی طرف گزشتہ سال اس کی توجہ مبذول کرائی گئی تھی۔
 ایسی آراء اسے بھی ارسال کی جائیں تاکہ اسے معلوم ہو جائے کہ بہتر بنانے کے لیے اس کی کوششیں بلا توجہ نہیں گئیں۔ 
 دونوں صورتوں میں طریقہ ارسال یکساں ہونا چاہیے۔
(منفی آراء کو تحریری یا زبانی طور پر مطلع کرناضروری ہے۔ 
دوسری صورت میں اطلاع دہی کے عمل کاجائزہ کارکردگی رپورٹ میں اندراج ہونا چاہیے اور ، اگر افسر درخواست کرے تو آراء کو تحریری طور پرد یناچاہیے)
۳۔ مندرجہ بالا ہدایات عملہ ڈویژن (انتظامی خدمات ونگ) کے کتابچہ بعنوان ’’جائزہ کارکردگی کی رہنمائی‘‘ سے لیے گئے ہیں اورہم میں سے ایسے اکثرافسروں کے لیے باعث دلچسپی ہوں گے۔ جنھیں رپورٹیں پیش کرنا ہوتی ہیں، ان پر تصدیقی دستخط کرنا ہوتے ہیں یا منفی جائزہ کے معاملات میں عرضداشتوں سے نمٹناہوتاہے۔
۴۔ تعمیری جائزہ رپورٹ کے ناگزیر کم از کم تقاضے رائے کی درستی اور جامعیت ہیں۔ 
جائزہ رپورٹوں میں مابعد خیالات، بے مایہ رائے یاپیچیدہ موضوعیت کی کوئی گنجائش نہیں ہے۔
۵۔ حال ہی میں ایک اہل کار پر دی جانے والی رپورٹ تضادات اور غیر حتمی بیانات سے بھری ہوئی تھی۔ 
رپورٹ کنندہ افسر کی قلمی تصویر حسب ذیل تھی۔
’’عام کام کرنے کے لیے سخت نگرانی اوراس پر نظر رکھنے کی ضرورت ہے۔ 
بہتر کارکردگی کے لیے کسی فرد کو منتظمہ مہارتوں اور حکمت و فراست پرانحصار کرنا پڑتا ہے۔‘‘
تصدیقی افسر کی قلمی تصویر حسب ذیل ہے:
’’اس نے اچھا کام کیا ہے لیکن زیادہ پرجوش ہونے کا مظاہرہ کرتاہے اور اپنے تمام چھوٹے اور بڑے کاموں کی تعریف کروانے کی کوشش کرتاہے۔ 
مجھے یہ ضرور کہنا چاہیے کہ وہ عقل و فہم کا حامل ہے لیکن اپنے جذبات کی کثرت میں وہ اپنے دائرہ اختیار کی حد سے بڑھنے کی طرف مائل ہوتاہے۔‘‘
۶۔ اگلے سال کے لیے ، رپورٹ کنندہ افسر کی قلمی تصویر یہ تھی: اپنے فرض کی ادائیگی میں ’’اسے معمول کے کام کی تکمیل کرنے میں کافی تجربہ ہے، تاہم اس کی خواہش ہے کہ ادا کردہ کام کا اعزاز لے ۔ 
ایک مد برانہ انضباطی رجحان اسے صحیح راستے پر رکھے گا‘‘ تصدیقی افسر کی قلمی تصویر نے بیان کیا:’’ایک بہت اہل (اہل کار) جو جب چاہے بہت مستعد ہو سکتا ہے۔ انتہائی بارسوخ لیکن اپنی کارکردگی پر قدرے بہت شیخی باز جو اس کے افسران اعلیٰ کو ناراض کر سکتی ہے، پیشہ ورانہ طور پر ٹھوس/درست لیکن اسے اپنی ذمہ داریوں کی حدود میں رہنا سیکھنا چاہیے۔‘‘
۷۔ چند دوسرے اندراجات کے ساتھ،انھیں منفی آراء سمجھا گیا اور اہل کار کو مطلع کیا گیا۔ جس نے فوری طور پر عرضداشت پیش کی۔
 اپنے جواب میں رپورٹ کنندہ افسر نے بیان کیا کہ ’’منفی رپورٹ دینے کا ارادہ نہیں تھا‘‘ اور اس (رپورٹ) کا درجہ بڑھانے کی سفارش کی ۔
۸۔ مندرجہ بالا صرف ایک مثال ہے جو ہم سے تقاضا کرتی ہے کہ ’’کارکردگی جائزہ رپورٹوں میں اندراجات ضابطۂ تحریر میں لاتے ہوئے ہم ٹھوس انداز نظر اختیار کریں۔‘‘
آپ کا مخلص،
(---------نام----------)
ایڈیشنل سیکریٹری
۱۔ تمام سربراہان ملحقہ محکمہ جات (نام بنام)
۲۔ تمام سربراہان خود مختار ادارہ جات (نام بنام)
نقل بخدمت: تمام جائنٹ سیکریٹری صاحبان، ڈائریکٹر جنرل صاحبان، ڈپٹی سیکریٹری صاحبان، ڈائریکٹر صاحبان، سیکشن افسر صاحبان اور ڈپٹی ڈائریکٹر صاحبان --------------- ڈویژن، اسلام آباد
خفیہ رپورٹوں  میں نامکمل محکمانہ کارروائیوں کا ذکر کرنے پر پابندی سیکریٹری عملہ ڈویژن کی طرف سے تمام وفاقی سیکریٹری صاحبان کونیم سرکاری خط
یہ مشاہدہ کیا گیا ہے کہ مختلف وزارتوں سے وصول شدہ افسروں کی چند سالانہ خفیہ رپورٹوں میں متعلقہ افسروں کے خلاف ہونے والی ایسی محکمانہ کارروائیوں کا حوالہ دیا گیا ہے جو ابھی جاری ہیں۔
۲۔ عملہ ڈویژن محسوس کرتاہے کہ جب تک ایسی کارروائیوں کا نتیجہ معلوم نہ ہو جائے اور سزا، اگر کوئی ہو، کے متعلق حاکم مجاز حتمی احکامات جاری نہ کرے ، یہ صحیح نہیں ہو گاکہ اس قسم کا کوئی حوالہ دیا جائے جو کہ متعلقہ افسروں کے طرز عمل اور کردار کے متعلقہ شکوک پیدا کر دے۔ 
اس بات سے انکار کرنامشکل ہے کہ ایسا حوالہ اگرچہ حقیقت میں درست ہو، اور غیر ارادی طور پر دیا گیا ہو، افسر کے ریکارڈ کو نقصان پہنچائے بغیر نہیں رہ سکتا۔ چاہے آخر کار اسے مکمل طور پر بری کر دیاجائے۔
۳۔ ان حالات میں یہ درخواست ہے کہ اگر کسی افسر کے خلاف، محکمانہ کارروائی جاری ہو تو اس کی سالانہ خفیہ رپورٹوں میں کوئی ذکر،خواہ کچھ بھی ہو، نہ کیاجائے۔ 
خفیہ رپورٹ میں یہ ذکر صرف ایسی صورت میں کیا جائے جب ایسی کارروائی مکمل ہو چکی ہو اور کوئی سزا، اگر کوئی ہو، دے دی گئی ہو۔ 
ایسے معاملے میں جیسا کہ عام طور پر کیا جاتاہے، حتمی حکم کی ایک نقل اس کے کردار نامہ (کریکٹر رول) میں رکھ دی جائے۔
بہترین خواہشات کے ساتھ،
آپ کا مخلص،
سیکریٹری عملہ ڈویژن
تمام وفاقی سیکریٹری صاحبان، ایڈیشنل سیکریٹری صاحبان انچارج

باب نمبر۳۳
پولیس سٹیشن: بد انتظامی پر غور کرنا اور اس کاحل پیش کرنا اور اچھے انتظامی معیارات کے لیے سفارشات
(وفاقی محتسب کی قائم کردہ کمیٹی کی رپورٹ کے اہم نکات)
(میجر جنرل عامر عباسی، کمانڈنٹ، کمانڈ و سٹاف کالج ،کوئٹہ کی طرف سے خط مورخہ یکم جولائی ۲۰۱۶ء)
ریئر ایڈمرل ایم امجد خان نیازی ، ستارۂ امتیاز (عسکری) ستارۂ بسالت، کمانڈنٹ ، پاکستان بحریہ جنگ کالج نیول کمپلیکس، والٹن لاہور کا خط مورخہ ۱۱؍جولائی ۲۰۱۶ء)
(ڈائریکٹرجنرل ،سیکورٹی فضائیہ، پاکستان فضائیہ، فضائیہ صدر دفتر، اسلام آباد)
پولیس سٹیشن: بد انتظامی پر غور کرنا اور اس کا حل پیش کرنا اور اچھے انتظامی معیارات کے لیے سفارشات
وفاقی محتسب کی قائم کردہ کمیٹی کی رپورٹ کے اہم نکات
سول عرض داشت نمبر ۲۰۱۴/۱۲۸۲۔ سپریم کورٹ میں سپریم کورٹ پاکستان نے اپنے فیصلے میں حکم دیا کہ ’’وفاقی اور صوبائی محتسب صاحبان عدالت میں پولیس سٹیشنوں کے لیے اچھے انتظامی معیارات پیش کریں اور ایک رپورٹ بھی پیش کریں جس میں پولیس سٹیشنوں میں بد انتظامی روکنے کے لیے اقدامات کا خاکہ دیا گیا ہو۔‘‘
وفاقی محتسب کی تشکیل کردہ اعلیٰ سطحی کمیٹی نے ایسے مسائل کی نشان دہی کی، ان پر غور کیا اور ان کاحل تجویز کیا۔
 ایسے مسائل کو فوری طور پر حل کرنے کی ضرورت ہے تاکہ مفید اور با مقصد انداز سے ہمارے پولیس سٹیشنوں کی کارکردگی میں بہتری آئے؛ ہمارے شہریوں کو اطمینان و سکون حاصل ہو، جو مختلف سطح پر صاحب اختیار کی سخت دلی، بے حسی اور بے عملی کاسامنا کرتے ہیں۔
کمیٹی کے اجلاسوں میں اراکین اس بات پر متفق تھے کہ پولیس ایکٹ ۱۸۶۱ء کے تحت تربیت کردہ پولیس کلچر کو تبدیل کرنے کے لیے پولیس کے ڈھانچا میں دور رس اثر کی حامل اصلاحات کرنا ضروری ہیں تاکہ ’’پولیس برائے حکومت‘‘ کی بجائے ’’پولیس برائے عوام‘‘ ہو جو جواب دہ ہو، سیاسی طور پر غیر جانب دار ہو اور پیشہ ورانہ مہارت کی حامل ہو۔
صوبائی حکومتیں ضلع اور سیشن جج کی سربراہی میں ضلع کمیٹیاں تشکیل دیں اور بذریعہ گزٹ/جریدہ ان کمیٹیوں کا اعلان کریں۔
 ان کمیٹیوں میں مقامی انتظامیہ کے ضلعی سربراہ اور صوبائی محتسب کے نمائندے شامل ہوں۔ 
 یہ کمیٹی ضلع میں پولیس کی نگرانی کرے گی اور پولیس سٹیشنوں میں اختیار کے ناجائز استعمال کو روکے گی۔ یہ کمیٹی محکمہ داخلہ کے تحت اپنے فرائض منصبی ادا کرے گی۔
 ۱۹۶۰ء سے اب تک حکومت پاکستان نے گیارہ کمیٹیاں قائم کی ہیں اور حکومت پاکستان کی درخواست پر چار بین الاقوامی کمیٹیاں تشکیل دی گئیں تاہم ان کمیٹیوں کی تجویز کردہ بڑی اصلاحات پر عمل درآمد نہیں ہوا۔
(الف) ہر پہلی تحقیقاتی رپورٹ (ایف آئی آر) کا اندراج ضرور ہونا چاہیے۔ پہلی تحقیقاتی رپورٹ کے اندراج کو یقینی بنانے کے لیے تمام صوبوں میں صوبہ خیبر پختون خوا کی طرز پر ’’پولیس رسائی سروس‘‘ متعارف کرائی جائے۔ جھوٹی رپورٹ درج کرانے والے اشخاص کو پانچ سال سزادی جائے۔
(ب) پولیس سٹیشن پر سینئر پولیس سٹیشن سٹاف کے غور و فکر کے بغیر کوئی گرفتاری نہ کی جائے اور اجلاس کی کارروائی کی رو داد تحریر کی جائے۔ تھانیدار اختیار کے ناجائز استعمال پر جواب دہ ہو گا۔
(ج) شہری علاقوں میں تھانیدار کی حیثیت کا درجہ بنیادی تنخواہ سکیل ۔/۱۷اسسٹنٹ سپرنٹنڈنٹ پولیس (اے ایس پی) کر دیا جائے۔
(د) کانسٹیبل کی اسامیوں کی تعداد کم کر دی جائے۔ بہتر تعلیم و تربیت کے ساتھ افسروں کے تناسب میں اضافہ کیاجائے۔ 
بغیر باری ترقی کی اجازت نہیں ہونی چاہیے۔ ایک پولیس سٹیشن پر پولیس سٹیشن سٹاف کی تعیناتی کی میعاد کم از کم دو سال ہونی چاہیے۔ 
اس میعاد میں کمی کی وجوہات تحریری طور پر بیان کی جائیں او رتعیناتی کی مدت میں یہ کمی محکمہ داخلہ کی نظرثانی/ ریویو سے مشروط ہو۔ 
خواتین پولیس افسروں کی مناسب تعداد کا تقرر ہونا چاہیے۔
پولیس سٹیشنوں کے لیے تعین کردہ بجٹ/میزانیہ ناقابل منتقلی ہو اور اس کی رقم پولیس سٹیشن کی کارروائیوں کے لیے کافی ہو۔
 اس بجٹ/میزانیہ میں نقل و حمل/ٹرانسپورٹ اور تحقیقاتی ڈھانچا کے لیے بھی رقم شامل ہو۔ دائرہ کار سے باہر رقم کی جمع آوری پر ضرور سزا ہونی چاہیے۔ 
پولیس سٹیشنوں کے محل وقوع اور عمارتی منصوبوں کا ، خاص طور پر شہری علاقوں میں، جائزہ لیا جائے تاکہ انھیں موجودہ ضروریات کے مطابق لایا جا سکے۔
ہر صوبہ پنجاب کی طرز پر فرینزک سروس شروع کرے۔ 
سنگین جرائم سے متعلق معاملات خصوصی تحقیقاتی مراکز کو منتقل کر دیئے جائیں۔ 
یہ مراکز ہر ضلع میں قائم کیے جائیں۔
شفافیت یقینی بنانے کے لیے، رپورٹنگ کمروں، تحقیقاتی کمروں، حوالاتوں اور پولیس موبائل گاڑیوں میں محدود سرکٹ ٹیلی ویژن کیمرے لگائے جائیں۔ 
پہلی تحقیقاتی رپورٹ (ایف آئی آر) جرائم روزنامچہ جات اور ۲۶ رجسٹروں کو کمپیوٹر کے ذریعے ا ردو میں بھی منتقل کیا جائے اور آئی ٹی تربیت یافتہ پولیس افسر کی نگرانی میں یہ کام کیاجائے۔
پولیس سٹیشن پر تعینات عملہ کے لیے پیشہ ورانہ منصوبہ بندی کی جائے۔
ان کے لیے رہائش ، سواری اور طبی سہولتیں یقینی بنائی جائیں۔
ضلع کمیٹیوں کی تشکیل
پہلی تحقیقاتی رپورٹ کا رجسٹریشن
پہلی تحقیقاتی رپورٹ کا اندراج
تعین میزانیہ
پولیس سٹیشنوں کا محل وقوع
خصوصی تحقیقاتی مراکز
شفافیت
پولیس سٹیشن سٹاف کے لیے سہولتیں
(میجر جنرل عامر عباسی، کمانڈنٹ، کمانڈ و سٹاف کالج ،کوئٹہ کی طرف سے خط)
میجرجنرل عامر عباسی کمانڈو سٹاف کالج ،کوئٹہ چھاؤنی
یکم جولائی ۲۰۱۶ء
جناب محمد سلمان فاروقی (نشان امتیاز)
وفاقی محتسب پاکستان
محترم فاروقی صاحب،
’’انتظام قید خانہ جات اور اچھے انتظام کے لیے معیارات پر سفارشات‘‘ اورپولیس سٹیشنوں میں بد انتظامی پر غور کرنے اور اس کا حل تجویز کرنے پر ہمیں اپنی رپورٹیں ارسال کرنے کے لیے میری انتہائی ممنونیت قبول فرمائیں۔ 
قید خانہ جات اور پولیس سٹیشنوں میں بہت زیادہ ضروری اصلاحات متعارف کرانے کی جانب یہ رپورٹیں بلاشبہ قابل تعریف کوشش ہیں۔ 
براہ کرم ان تمام افراد کو میرا اظہار تشکر پہنچا دیں جنھوں نے ان رپورٹوں کی تالیف میں حصہ لیا ہے۔
ایک دفعہ دوبارہ میں آپ کا شکریہ ادا کرتاہوں کہ آپ نے کالج کو یاد رکھا۔
آپ کا مخلص،
ریئر ایڈمرل ایم امجد خان نیازی ، ستارۂ امتیاز (عسکری) ستارۂ بسالت، 
کمانڈنٹ ، پاکستان بحریہ جنگ کالج نیول کمپلیکس، والٹن لاہور کا خط
ریئر ایڈمرل ایم امجد خان نیازی
ستارہ امتیاز(عسکری)، ستارۂ بسالت
کمانڈنٹ
پاکستان بحریہ جنگ کالج
بحریہ کمپلیکس عسکری پنجم۔ گلبرگ ۳ ،لاہور
فون:----------------------
نیم سرکاری مراسلہ نمبر پاکستان بحریہ جنگ کالج/۲۰۲۹ ۱۱؍جولائی ۲۰۱۶ء
قابل احترام جناب سلمان فاروقی



 السلا م علیکم!
سپریم کورٹ پاکستان کی ہدایات پر ’’محکمہ پولیس میں بد انتظامی اور ’’انتظام قید خانہ جات میں ناکامیاں‘‘ سے متعلق بہت موزوں اور بنیادی مسائل پرآپ کی باصلاحیت رہنمائی میں تیار کردہ کمیٹی رپورٹیں وصول کرنا میرے لیے زبردست اعزاز کی بات ہے۔ 
آپ کے دفتر کو ایسا اہم کام سپرد کرنے کے بارے میں معزز عدالت کا فیصلہ آپ کے محکمہ پر معزز عدالت کا اعتماد ظاہر کرتاہے۔
میں اس موقع سے فائدہ اٹھاتے ہوئے جامع اور خوب تحقیق کردہ کام پر دونوں رپورٹوں کے لیے کوششوں کی قدر کرتاہوں۔ 
کمیٹی نے تمام متعلقہ زاویوں سے موزوں مسائل پر گہری تحقیق کی ہے اور آگے بڑھنے کے لیے ایک جامع طریقہ پیش کیا ہے تاکہ پولیس اور قیدیوں کے موجودہ انتظام میں کمزوریوں کا خاتمہ کیا جائے۔
اگرچہ کمیٹی نے متعلقہ دائرہ اختیار میں تمام ممکنہ مسائل کو معلوم کرنے کی کوشش کی ہے تاہم تحقیقی کام کی قدر میں اضافہ کرنے کے لیے آپ کے کریمانہ غور کے لیے چند تجاویز پیش کی جا رہی ہیں۔
 یہ تجاویز ملفوف ہیں۔ 
میں امید کرتاہوں کہ آپ میرے نقطۂ نظر کو مفید پائیں گے اور اسے پہلے ہی بہت اچھے کیے ہوئے کام کی قدر افزودگی سمجھیں گے۔ 
ہمارے ساتھ اپنے تحقیقی کام میں شریک کرنے پر اور ریاست کے دو اہم محکموں کی بہتری میں حصہ لینے کے لیے مجھے موقع دینے پر میں آپ کا شکریہ ادا کرتاہوں۔
ملفوفہ: حسب بیان کردہ
نیک تمناؤں اور احترام کے ساتھ،
(----------دستخط----------)
(ڈائریکٹرجنرل ،سلامتی (سیکورٹی) پاکستان فضائیہ، کا خط)
ڈائریکٹر جنرل سلامتی(سیکورٹی)
پاکستان فضائیہ


۲۶؍اگست ۲۰۱۶ء
محترم جناب سلمان فاروقی،
السلام علیکم و رحمتہ اللہ و برکاتہ
’’کمیٹی برائے انتظام قید خانہ جات میں نظام سے متعلق ناکامیوں کاجائزہ لینا اور اچھے انتظامی معیارات کی سفارشات کرنا‘‘ اور ’’پولیس سٹیشنوں میں بد انتظامی کی طرف توجہ دینا‘‘ پر رپورٹوں کو منظر عام پر لانے میں آپ کی قیادت کے تحت محکمہ وفاقی محتسب پاکستان کی طرف سے عظیم الشان کوششوں کا اعتراف کرتے ہوئے مجھے بہت زیادہ خوشی ہے۔
۲۔ رپورٹ میں پولیس سٹیشنوں میں بد انتظامی ختم کرنے کے لیے سفارشات ، خاص طور پر شفافیت کے اعتبار سے، پہلی اطلاعی رپورٹ کا مستعد/کارگزار نظام، تحقیقات کی پیروی، تحقیقاتی افسروں کی تربیت کے ساتھ اور جدید ترین فورینزک سروس/عدالتی طب سے متعلق ایجنسیوں کا قیام ایسی سفارشات ہیں جو ہمارے معاشرے میں عام شخص کے بہترین مفاد میں پولیس کی خدمات میں نمایاں بہتری لا سکتی ہیں۔
۳۔ پاکستان فضائیہ اپنے قیدیوں کے لیے پہلے ہی اصلاحی اور بحالی مرکز کے قیام کے لیے کارروائی کر رہی ہے۔ ایک مؤثر اصلاح و بحالی مرکز کے قیام کی کوشش میں ’’قیدیوں کے انتظام میں ناکامیوں اور اچھے انتظام کے لیے سفارشات پر رپورٹ‘‘ پاکستان فضائیہ کے لیے ایک قابل قدر رہنمائی ہے۔
۴۔ آخر میں، مجھے آپ کی ان تھک کوششوں کی قدردانی کرنی چاہیے جو آپ پاکستان کے قید خانوں کو جدید خطوط پر نئی شکل دینے کے لیے انجام دے رہے ہیں۔
بہت احترم کے ساتھ،
جناب سلمان فاروقی، نشان امتیاز،
وفاقی محتسب پاکستان
باب نمبر۳۴
پاکستان کے اندر سرکاری ملازمین کی تعیناتی/تبادلہ
تعارفی نوٹ(پاکستان کے اندر تعیناتی /تبادلہ کے لیے معیار)
(سیکریٹری مالیات کی طرف سے سیکریٹری عملہ ڈویژن کوڈائریکٹر (مالیات) کی تعیناتی/تبادلہ کا خط)
(جناب ندیم احمد بھٹی، جائنٹ سیکریٹری وزارت منصوبہ بندی، ترقیات و اصلاح کی طرف سے جناب مصدق احمد خاں ، جائنٹ سیکریٹری(عملہ) عملہ ڈویژن، اسلام آباد کو خط)
پاکستان کے اندر تعیناتی/تبادلہ کے لیے معیار
(۱) کسی افسر کی ایک ہی اسامی پر معمول کے مطابق /نارمل میعاد تین سال ہونی چاہیے۔ کسی افسر کی ایک ہی اسامی پر معمول کی میعاد سے زیادہ تعیناتی کے ہر معاملہ کے لیے حاکم مجاز کی موافقت (concumence)کی ضرورت ہو گی۔
(۲) افسروں کے تبادلے اس طرح مرحلہ وار کیے جائیں کہ بڑے پیمانے پر تبادلوں کی وجہ سے سرکاری کام میں خلل واقع نہ ہو۔
(۳) عام طور پر تبادلہ کیے جانے والے افسر کو تین ماہ کانوٹس دیا جانا چاہیے۔ تاہم اگر مفاد عامہ میں کسی افسر کا فوری تبادلہ کرنے کی ضرورت ہو تو حاکم مجاز کی منظوری سے استثنا دیا جا سکتاہے۔
(۴) وفاقی حکومت کی وزارتوں /ڈویژنوں/محکموں میں قبل از وقت تبادلوں کے احکام کے لیے عملہ ڈویژن سے جبکہ خود مختار/ نیم خود مختار اداروں کے لیے متعلقہ انتظامی وزارت/ ڈویژن سے رجوع کیاجائے۔
(۵) خصوصی اسامیوں پر بھرتی شدہ تکنیکی اور پیشہ ورانہ افسروں/ماہرین پر ان ہدایات کا اطلاق سختی سے نہیں ہو گا تاہم ایسے افسروں کی تعیناتی /تبادلہ بھی ان کے اصل محکموں/کاڈر میں، ممکنہ حد تک مذکورہ اسامی کے قواعد کے مطابق، باری باری کیا جا سکتاہے۔
ڈائریکٹر (مالیات) کی تعیناتی/تبادلہ 
(سیکریٹری مالیات کی طرف سے سیکریٹری عملہ ڈویژن کونیم سرکاری خط)			
وزارت مالیات
حکومت پاکستان
سیکریٹری مالیات
نیم سرکاری خط نمبر------------اسلام آباد، تاریخ-----------------------
محترم جناب-------------------،
جناب---------------------- نے بطور ڈائریکٹر (مالیات)، ------ نام ادارہ-------- ، ------تاریخ------- کو تعیناتی کی تین سالہ میعاد مکمل کر لی ہے۔ اس لیے اس اسامی سے ان کاتبادلہ ہونا ہے۔
۲۔ ڈائریکٹر (مالیات) کی اسامی کے لیے موزوں متبادل تجویز کرنے کے لیے، وزیر مملکت برائے مالیات ، منصوبہ بندی و معاشی امورنے ترتیب کے ساتھ، ناموں کا مندرجہ ذیل پینل منظور کیا ہے۔
ان میں سے ہر ایک کے سوانحی خاکہ کی نقل ملفوف ہے۔
۳۔ آپ سے درخواست ہے کہ جناب ----------------- کے تبادلے اور افسران بالا میں سے ایک افسر کے بطور ڈائریکٹر (مالیات) تقرر کے لیے ضروری کارروائی کریں۔
آداب کے ساتھ،
آپ کامخلص،
(-----------نام-----------)
جناب --------------------،
سیکریٹری،
عملہ ڈویژن،اسلام آباد
(جناب ندیم احمد بھٹی، جائنٹ سیکریٹری وزارت منصوبہ بندی، ترقیات و اصلاحات کی طرف سے جناب مصدق احمد خاں ، جائنٹ سیکریٹری(عملہ) عملہ ڈویژن، اسلام آباد کو نیم سرکاری خط)
ندیم احمد بھٹی				
حکومت پاکستان
جائنٹ سیکریٹری
منصوبہ بندی کمیشن
وزارت منصوبہ بندی، ترقیات و اصلاح
نمبر: ۱(۷۳)/عملہ۔ /۳پی ڈی آر/۱۵ اسلام آباد، ۲۸؍ جولائی ۲۰۱۸ء
موضوع:  وزارت منصوبہ بندی، ترقیات و اصلاحات میں سیکشن افسروں کی خالی اسامیوں پر تعیناتی
محترم جناب-------------------
جیسا کہ آپ آگاہ ہیں کہ وزارت منصوبہ بندی، ترقیات و اصلاحات/منصوبہ بندی کمیشن میں شروع کردہ اصلاحات کے نتیجے میں، اس وزارت کے کام کا بوجھ کافی حد تک متنوع ہو گیا ہے۔ 
اس وزارت کو، دوسرے امور کے علاوہ، منظر ۲۰۲۵ پر عمل درآمد کا کام بھی تفویض/سپرد کیا گیا ہے تاکہ ملک کی نشوونما کی حکمت عملی کی رہنمائی کی جا سکے۔
 ۲۰۱۳ء میں منصوبہ بندی کمیشن کی تشکیل نو کے بعد ارکان (انتظامی سکیل۔/۱ایم پی۔۱) کی اسامیاں بھی بڑھ کر ۹ سے ۱۲ ہو گئی ہیں۔
۲۔ مقررہ وقت کے اندر امور مکمل کرنے کے لیے اس وزارت کو مطلوبہ انتظامی تعاون کی شدید ضرورت ہے۔ 
اس وقت ، سیکشن افسروں کی ۱۴ منظور شدہ اسامیوں پر، ۷  اسامیاں خالی ہیں۔ 
فی الحال سیکشن افسروں کے فرائض کو اس وزارت کے تحقیقی افسروں اور اسسٹنٹ چیفس کو تفویض کر کے /سونپ کر، داخلی انتظامات کے ذریعے اسامیوں کی شدید کمی کا بندوبست کیا جا رہاہے۔ 
تاہم ان عارضی انتظامات کو طویل مدت تک جاری نہیں رکھاجا سکتا۔
۳۔ مندرجہ بالا کے پیش نظر، میں شکر گزار ہوں گا، اگر سات سیکشن افسروں کو جتنا جلد ممکن ہو سکے اس وزارت میں تعینات کر دیا جائے۔
نیک تمناؤں کے ساتھ،  آپ کا مخلص،
(ندیم احمد بھٹی)
جناب مصدق احمد خان
جائنٹ سیکریٹری(عملہ)،عملہ ڈویژن، اسلام آباد
نقل برائے:
(۱) سینئر پرائیویٹ سیکریٹری برائے سیکریٹری، وزارت منصوبہ بندی، ترقیات و اصلاحات
(۲) پرائیویٹ سیکریٹری برائے سینئر جائنٹ سیکریٹری(عملہ) وزارت منصوبہ بندی، ترقیات و اصلاحات
ندیم احمد بھٹی، ایم اے سیاسیات ، سیکریٹریٹ گروپ ، اپریل ۲۰۱۸ء سے بطور جائنٹ سیکریٹری(رواں چارج) وزارت منصوبہ بندی، ترقیات و اصلاحات میں کام کر رہے ہیں۔
۲۰۱۵ء ۔ مارچ ۲۰۱۸ء کے دوران وزارت منصوبہ بندی، ترقیات و اصلاحات میں کام کیا۔
انھوں نے بطور سیکنڈ سیکریٹری(۲۰۱۱ء۔۱۴) سفارت خانہ پاکستان ٹوکیو(جاپان ) میں خدمات انجا م دیے۔
۲۰۰۷ء۔۲۰۱۱ء کے دوران وزارت خارجہ میں فرائض ادا کیے۔
۱۹۹۹ء۔۲۰۰۵ء کے دوران، جنوب ایشیائی ایسوسی ایشن برائے علاقائی تعاون(سارک)، کٹھمنڈو، نیپال میں بطور پروگرام افسر خدمات انجام دیں۔
زبانیں: اردو، انگریزی کے علاوہ نیپالی اور جاپانی زبانوں میں بول چال پر دسترس۔
باب نمبر ۳۵
جیل خانہ جات--- بچوں اور خواتین قیدیوں کے خصوصی حوالے سے قیدیوں پر وفاقی محتسب کی رپورٹ
تعارفی نوٹ( اصلاحات قید خانہ جات)
(جناب احمد فاروق، سیکریٹری برائے صدر کاخط بنام چیف سیکریٹری پنجاب ، لاہور)
(جناب ایم سلمان فاروقی وفاقی محتسب کی طرف سے معزز جسٹس جناب انور ظہیر جمالی چیف جسٹس پاکستان، سپریم کورٹ پاکستان، اسلام آباد کو خط)
(جناب جسٹس مظہر عالم خان میاں خیل، معزز چیف جسٹس خیبر پختون خوا کی طرف سے جناب ایم سلما ن فاروقی، وفاقی محتسب، اسلام آبادکو خط)
(ایڈمرل محمد ذکاء اللہ خان ،نشان امتیاز(عسکری) چیف آف نیول سٹاف/امیر البحر کی طرف سے جناب ایم سلمان فاروقی، وفاقی محتسب ، اسلام آباد کو خط)
اصلاحات قید خانہ جات
سپریم کورٹ پاکستان نے اپنے حکم مورخہ ۲۸مئی ۲۰۱۵ء ، سو اور موٹو مقدمہ نمبر /۱ ۲۰۰۶ء میں وفاقی محتسب کو ہدایت کی کہ محتسب دفاتر کے اختیار کے پیش نظر، یہ کافی نہیں کہ صرف انفرادی شکایات پر توجہ دی جائے، دفاتر محتسب نظام کی ناکامیوں کی طرف توجہ کریں ۔  
بد انتظامی کی بنیادی وجوہات کی نشان دہی کریں ؛ اچھی انتظامیہ کے معیارات کے بارے میں سفارشات پیش کریں اور ان پر عمل درآمد کریں جیسا کہ قانون تصو رکرتاہے۔
۲۔ سپریم کورٹ پاکستان کی ہدایات پر عمل درآمد کرنے کے لیے وفاقی محتسب نے ملک کے قید خانوں کے باقاعدہ مطالعہ اور ان میں صورت حال کا جائزہ لینے کے لیے اور موزوں سفارشات پیش کرنے کے لیے ایک کمیٹی تشکیل دی۔ کمیٹی نے جون۔اکتوبر ۲۰۱۵ء کے دوران چھ جیلوں کادورہ کیا۔
۳۔ دورہ کرنے والی ٹیموں نے مندرجہ ذیل بڑے مسائل اپنی رپورٹوں میں اجاگر کیے:
(۱) حد سے زیادہ بھرے ہوئے قید خانے؛
(۲) افرادی قوت کی کمی؛
(۳) قوانین جیل کا عدم نفاذ؛
(۴) کمسن اور خواتین قیدیوں اور زیر سماعت قیدیوں کی سزایاب قیدیوں سے عدم علیحدگی؛
(۵) غیر اطمینان بخش صحت اور مضر صحت حالات؛
(۶) عدالتوں تک قیدی لے جانے کے لیے ٹرانسپورٹ کی قلت؛
(۷) بیرونی نگرانی کے نظام کی عدم موجودگی۔
۴۔  ٹیم کے ارکان نے مشاہدہ کیا کہ بنیادی ضروریات کی عدم دستیابی ، جسمانی اذیت اور جنسی زیادتی کی وجہ سے جیل میں موجود قیدی، خاص طورپر خواتین اور کمسن قیدی تکلیف دہ حالات میں رہ رہے ہیں۔
قیدیوں کے لیے مفت تعلیمی سہولتوں کی فراہمی
۵۔ اعلیٰ تعلیمی کمیشن کے سربراہوں اور یونیورسٹیوں کے وائس چانسلروں کے ساتھ سر پرست اعلیٰ پاکستان سویٹ ہومز نے ایک مفاہمتی یادداشت پر دستخط کیے تاکہ جیل میں قیدیوں کے لیے مفت تعلیمی سہولتیں فراہم کی جا سکیں۔ 
ان سہولتوں میں تکنیکی تعلیم، مہارت میں اضافہ اور تعلیمی مواد بھی شامل ہے۔ 
سرپرست اعلیٰ پاکستان سویٹ ہومز نے جیلوں میں سویٹ ہومز برائے اطفال قائم کرنے کی پیش کش کی تاکہ ان بچوں کی معمول کے مطابق پرورش ہو سکے۔ 
پہلا سویٹ ہوم سنٹرل جیل کوٹ لکھپت لاہور میں قائم ہو گیا ہے۔
۶۔ قومی کمیٹی نے مندرجہ ذیل سفارشات پیش کیں:
انتظامی مسائل(جیل خانہ جات)
(۱) ملزم قیدیوں، خاص طور پر خواتین اور کمسن قیدیوں کے بارے میں اہم معلومات او ر اعداد و شمار جمع کیے جائیں اور انھیں کمپیوٹر میں ذخیرہ کیاجائے؛
(۲) قیدیوں کو خوراک، صحت، تعلیم اور فرنیچر فراہم کرنے اور رشتہ داروں سے ملاقاتوں کی سہولت مہیاکرنے کی شدید ضرورت ہے۔ خاص طو رپر قیدیوں کو وائرس سے پھیلنے والی اور چھوت کی بیماریوں سے محفوظ کیا جائے؛
(۳) قیدیوں کے بارے میں اعداد وشمار اور تفصیلی معلومات تیار کی جائیں، کمپیوٹر میں ذخیرہ کی جائیں اور فوری طور دستیاب کی جائیں؛
(۴) قیدیوں کو اپنی سزا میں معافی اور تاریخ رہائی کے بارے میں بروقت اطلاع دی جائے۔ 
یہ ذمہ داری محکمہ جات داخلہ اور آئی جی صاحبان (جیل خانہ جات) کی ہونی چاہیے؛
(۵) تمام جیلوں میں مطلوبہ انتظامی عملہ کی خالی اسامیوں کو فوری طور پر پُر کیا جائے؛
(۶) ہر تین سال کے بعد جیل عملہ کے ارکان کا تبادلہ کر دیا جائے؛
مجرموں کی علیحدگی
(۱) قید خانوں اور نظر بندی مراکز میں مجرموں، زیر مقدمہ قیدیوں، کمسن قیدیوں اور خواتین کو مکمل طور پر علیحدہ رکھا جائے؛
(۲) کمسنوں کی جیلوں میں نوجوان ملزم قیدیوں کو حوالات/جیلوں سے علیحدہ کرنا چاہیے اور بورڈنگ سکول کی طرح بورسٹل جیل میں رکھنا چاہیے (بورسٹل جیل: برطانیہ میں ماضی میں مجرموں کی اصلاح کا تربیت خانہ) ؛
پالیسی اور نگرانی/مانیٹرنگ
(۱) یکسانیت کے لیے صوبائی سطح پر قائمہ کمیٹیاں قائم کی جائیں۔ قید خانوں کے قوانین، قواعد اور معیارات کی سختی کے ساتھ تعمیل یقینی بنانے کے لیے ضلع افسروں، پرائیویٹ/نجی ارکان اور ضلع محتسبوں پر مشتمل ضلع نگران اور مانیٹرنگ کمیٹیاں تشکیل دی جائیں؛
(۲) ضلعی سطح پر دفاتر فیصلہ شکایات قائم کیے جائیں اور متعلقہ صوبائی محتسب کی ذمہ داری ہو گی کہ پہلے سے طے شدہ تاریخوں کو لوگوں کی شکایات کی طرف توجہ کریں؛
(۳) مشہور اور ذمہ دار سرگرم افراد یا ریٹائرڈ سرکاری عہدیداروں کو اعزازی مجسٹریٹ یا جسٹس آف پیس مقرر کیا جائے تاکہ جیلوں میں قیدیوں کے مسائل کی طرف توجہ کریں اور فیصلہ کریں؛
تعلیم/مہارت
(۱) قیدیوں کی اصلاح کے لیے بہتر مہارت کی ترقی اور بہبود سے متعلق اقدامات کا آغاز کرنے کے لیے اور خاص طور پر خواتین اور کمسن قیدیوں کو تعلیم فراہم کرنے کے لیے، صوبائی حکومتیں چند اہم اداروں سے رابطہ کریں گی۔ مثلاً اعلیٰ تعلیم کمیشن، علامہ اقبال اوپن یونیورسٹی، کامسیٹس انسٹی ٹیوٹ برائے اطلاعاتی ٹیکنالوجی اور مشہور غیر حکومتی تنظیموں (این جی اوز)/تنظیمیں جو ایسے پروگراموں کو متعارف کرانے کے لیے کام کر رہی ہیں۔ان علمی اداروں کے سربراہوں ، پاکستانی سویٹ ہومز کے سرپرست اعلیٰ اور صوبائی حکومتوں کے نمائندوں نے اس تجویز سے اتقاق کر لیاہے؛
(۲) جیل سے اپنی رہائی کے بعد متعلقہ میدان میں کام کرنے والی بعض مشہور حکومتی تنظیموں کے تعاون سے خواتین قیدیوں کو مناسب تحفظ اور توجہ فراہم کی جائے؛
(۳) صوبائی حکومتوں کے تعاون سے، ابتدائی طور پر دو سو ملین روپے کے سرمایہ سے قیدیوں کے لیے ایک سرمایۂ وقف /وقف فنڈ قائم کیا جائے۔ 
ایک ٹیم اس فنڈ کو خرچ کرنے کی ذمہ دار ہو گی۔ 
ٹیم کے سربراہی باری باری صوبائی وزرائے تعلیم کریں گے۔ یہ فنڈ ملک بھر میں قیدیوں میں مہارت کے فروغ کے لیے مالیات کاری کرے گا اور مستحق قیدیوں کو معاونت فراہم کرے گا۔
جیل خانہ جات کے حالات(بچوں اور خواتین قیدیوں کے خصوصی حوالے سی جناب احمد فاروق، سیکریٹری برائے صدر کا خط بنام چیف سیکریٹری، حکومت پنجاب، لاہور)
صدر سیکریٹریٹ
سیکریٹری برائے صدر ایوان صدر ، اسلا م آباد
نیم سرکاری خط نمبر ۱(۱۶۰) ڈی آئی ایف (ایف اے) ۲۰۱۵ ۳۰؍جولائی ۲۰۱۵ء
موضوع: بچوں اور خواتین قیدیوں کے خصوصی حوالے سے وفاقی محتسب کی قیدیوں پر رپورٹ
محترم چیف سیکریٹری،
سپریم کورٹ پاکستان کے حکم اور صدارتی حکم نمبر ۱۹۸۳/۱ء کے آرٹیکل ۱۸ کی پیروی میں وفاقی محتسب نے ایک مشاورتی کمیٹی قائم کی تاکہ وہ بچوں اور خواتین قیدیوں کے خصوصی حوالے سے قیدیوں کے حالات کا جائزہ لے۔
۲۔ ارکان کمیٹی نے اڈیالہ جیل کا دورہ کیا او ر ایک رپورٹ پیش کی (نقل ملفوف ہے) جس میں سفارشات کی گئیں کہ اڈیالہ جیل میں خاص طور پر خواتین اور کمسن قیدیوں کے مجموعی حالات بہتر بنائے جائیں۔
۳۔ یہ ہدایت کی گئی ہے کہ ملفوفہ رپورٹ سے رہنمائی لیتے ہوئے، آپ کے انتظامی کنٹرول کے تحت جیل خانہ جات کے حالات بہتر بنائے جائیں اور اس کے مطابق اس سیکریٹریٹ کو رپورٹ پیش کی جائے۔
مخلصانہ آداب کے ساتھ،
آپ کا مخلص،
(احمد فاروق)
چیف سیکریٹری
حکومت پنجاب، لاہور
نقل بخدمت:
۱۔ وفاقی محتسب سیکریٹریٹ، اسلا م آباد
۲۔  سیکریٹری داخلہ، پنجاب ، لاہور
۳۔ انسپکٹر جنرل (جیل خانہ جات)، پنجاب ، لاہور
جناب احمد فاروق، سیکریٹریٹ گروپ، بنیادی سکیل۔۲۲ کے ریٹائرڈ افسر ، سابق پرنسپل سیکریٹری برائے صدر پاکستان؛
ایم۔ اے (یورپی تاریخ)، ایم اے (انتظامی سائنس) پنجاب یونیورسٹی ؛
ایم۔ اس (ترقیاتی نظم و نسق) ، امریکی یونیورسٹی واشنگٹن ڈی سی؛
پاکستان میں اور پاکستان سے باہر کئی تربیتی کورسوں میں شرکت کی؛
مختلف وزارتوں/ڈویژنوں میں بطور ڈپٹی سیکریٹری / جائنٹ سیکریٹری تعینات رہے؛
جنوبی کوریا اور سنگا پور کے پاکستانی سفارت خانون میں بطور تجارتی کونسلر خدمات انجام دیں؛
انھوں نے "Demors"کے عنوان سے ایک ناول بھی لکھا جسے کانگریس لائبریری امریکا نے پانچ ستانوں کی rantingدی؛
انھوں نے بطور ڈائریکٹر،پاکستان کرکٹ بورڈ، چیف مالیات افسر، قومی ٹیلی مواصلاتی کارپوریشن، سینئر جائنٹ سیکریٹری معاشی امور ڈویژن، مینیجنگ ڈائریکٹر پرنٹنگ کارپوریشن پاکستان اور ایڈیشنل سیکریری کابینہ ڈویژن خدمات انجام دیں؛
نظم و نسق اور ترقیاتی کے موضوعات پر مختلف اخبارات و جرائد میں باقاعدگی کے ساتھ مضامین تحریر کرتے ہیں؛
وہ پاکستان کی کئی یونیورسٹیوں اور علمی اداروں کے بورڈ آف ڈائریکٹرز/گورنرز کے رکن ہیں؛
فروری ۲۰۱۶ء تا فروری ۲۰۱۹ء تک وفاقی پبلک سروس کمیشن کے رکن کے طور پر خدمات انجام دیں۔
(جناب ایم سلمان فاروقی، وفاقی محتسب کی طرف سے قابل احترام جسٹس جناب انور ظہیر جمالی ، چیف جسٹس پاکستان ، سپریم کورٹ آف پاکستان اسلام آباد کو خط)
ایم سلمان فاروقی(نشان امتیاز)
وفاقی محتسب پاکستان
صدر ایشیائی محتسب ایسوسی ایشن
صدر ایشیائی علاقہ ، بین الاقوامی محتسب انسٹی ٹیوٹ
نمبر۱(۱۰)/ایچ ڈبلیو ایم/۲۰۱۶ئ	مئی؍۱۷، ۲۰۱۶ء
قابل احترام و ستائش جناب چیف جسٹس،
یہ قدرت کی عنایت تھی کہ عزت مآب نے، عموماً مشکلات میں گھرے ہوئے ملک کے چیف جسٹس کے طور پر پاکستان میں قید خانوں کے ہزاروں مکینوں کے غیر انسانی حالات کی طرف توجہ کی اور دفتر وفاقی محتسب پاکستان کو ہدایت کی ایک یا زیادہ مستقل کمیٹیاں/معائنہ ٹیمیں تشکیل دی جائیں جو فوجداری نظام انصاف اور خاص طو رپر قید خانوں کے انتظام میں مسلسل خرابیوں کا جائزہ لیں اور ایسی خرابیاں دور کرنے کے لیے سفارشات پیش کریں اور اچھے انتظامی معیارات طے کریں کہ اگر انھیں توڑا جائے تو اسے بد انتظامی تصور کیا جائے گا۔ 
میں نے قدرت کی عنایت کا لفظ استعمال کیا ہے کیونکہ میں یقین کرتاہوں کہ اگر قابل احترام سپریم کورٹ ان بد قسمت غریبوں کی طرف از خود توجہ نہ کرتی تو بہت زیادہ ضروری اصلاحات کے ذرائع حرکت نہ کرتے اور ان ہزاروں مردوں، خواتین اور بچوں پر مسلط کردہ ناحق تکالیف بغیر روک ٹوک جاری رہتیں۔ 
ہمیں یہ کام کرنے کا حکم دے کر، سپریم کورٹ پاکستان عوام الناس کے تشکر کی حقدار ہو گئی ہے اور مسلسل خرابیوں کی طرف توجہ مبذول کرانے کی صحت مندانہ نظیر بھی قائم کر دی ہے۔ یہ خرابیاں شہریوں پر ناواجب تکلیفوں کی بھرمار کرتی ہیں اور انھیں پریشانیوں میں مبتلا کرتی ہیں۔
جناب عالیٰ، آپ کی ہدایت سے تحریک حاصل کرتے ہوئے، یہ دفتر اور قومی کمیٹی برائے قید خانہ جات کے ارکان ملک کے مختلف قیدخانوں کا دورہ اور معائنہ کرنے، اور پھر موجودہ صورت حال کا مطالعہ و تجزیہ کرنے کے لیے کوئی کوشش نہ چھوڑیں گے۔
ممتاز سینیٹر(ریٹائرڈ) جناب ایس ایم ظفر ، سابق صدر انسانی حقوق سوسائٹی پاکستان اور وزیر برائے قانون و انصاف نے قومی کمیٹی کی سربراہی کی۔ کمیٹی میں ممتاز ماہرین تعلیم، زیر ملازمت اور ریٹائرڈ سول ملازمین اور سول سوسائٹی کے ممتاز سرگرم عمل افراد شامل تھے۔ 
صورت حال کے مطالعہ و تجزیہ نے جو ظاہر کیا وہ اتنا وحشت ناک ہے کہ بیان نہیں کیا جا سکتا۔ 
اسے نرمی سے پیش کرتے ہوئے یہ کہاجا سکتا ہے کہ انسپکٹر جنرل صاحبان قید خانہ جات اور ان کے چند رفقائے کار شکریہ کے مستحق ہیں کہ ان کی سنجیدہ کوششوں کی وجہ سے چند قید خانوں میں قابل مشاہدہ بہتری آئی ہے لیکن باقی قید خانون میں سنگین غیر انسانی حالات موجود ہیں۔ 
ان حالات کو دبانے کی بجائے، حقیقت میں، اس صورت حال نے ارکان کے ذوق و شوق او رجذبات کو اپنا مشن آگے بڑھانے کے لیے بھڑکا دیا جس کام کو آگے لے جانے کے لیے انھوں نے قبول کیا تھا۔ 
انھوں نے غیر معمولی تکلیف اور دباؤ برداشت کیا تاکہ ۲۰اطمینانی/ اضطراب/ بے چینی کی تہ تک پہنچیں، مسلسل خرابیوں کی نشان دہی کریں اور ایسا مجموعۂ سفارشات پیش کریں جو عملی نتائج کا حامل اور قابل عمل ہو۔ 
ایسا کرنے میں وہ ہم سب کی طرف سے تعریف کے مستحق ہیں۔
۳۔ مجھے اطمینان کا احساس ہے او ربلاشبہ کمیٹی کی غیر معمولی کوششوں پر فخر ہے کہ میں اس کی جامع رپورٹ آپ کی خدمت میں پیش کرنے کا موقع حاصل کر رہاہوں۔ 
میں ایسا اس یقین کے ساتھ کر رہا ہوں کہ ان کی کوششوں سے ایسے نظام اور اصول طے ہوں گے جو یقینی بنائیں گے کہ پاکستان میں قید خانوں کے مکین، خاص طور پر خواتین اور بچوں کے ساتھ ہمدردانہ اور منصفانہ سلوک کیا جائے۔
مخلص،
(ایم سلمان فاروقی)
قابل احترام و ستائش جناب جسٹس انور ظہیر جمالی
چیف جسٹس پاکستان، 
سپریم کورٹ آف پاکستان، اسلام آباد
جسٹس انور ظہیر جمالی (۱۰ستمبر ۲۰۱۵ء۔ ۲۰ دسمبر۲۰۱۶ء)، ۲۴ویں چیف جسٹس پاکستان، تقرر بطور جج سپریم کورٹ (۳؍اگست ۲۰۰۹ء)؛
چیف جسٹس سندھ ہائی کورٹ (۲۷؍اگست ۲۰۰۸ء۔ ۲؍اگست ۲۰۰۹ء)؛
چیف الیکن کمشنر (قائم مقام) پاکستان (۳؍جولائی ۲۰۱۴ء۔ ۴؍دسمبر ۲۰۱۴ء)؛
تقرر بطور جج سندھ ہائی کورٹ (مئی ۱۹۹۸ء)، تقرر بطور انتظامی جج سندھ ہائی کورٹ (۷ جون ۲۰۰۶ء)
ایڈووکیٹ سندھ بار کورنسل (تاریخ اندراج: ۱۰ جنوری ۱۹۷۵ء)
(جناب جسٹس مظہر عالم خان میاں خیل، چیف جسٹس خیبر پختون خوا کی طرف سے جناب ایم سلما ن فاروقی، وفاقی محتسب، اسلام آبادکو خط)
چیف جسٹس پشاور ہائی کورٹ
نمبر ---------------
پشاور، مورخہ ۳؍مئی ۲۰۱۶ء
محترم جناب ایم سلمان فاروقی،
السلام علیکم،
میں یقیناً ممنون ہوں کہ آپ نے ڈیرہ اسماعیل خاں جیل کے امورمیں تیز رفتاری کے ساتھ گہری دلچسپی لیتے ہوئے اپنے سیکریٹریٹ کی ایک ٹیم مقرر کی تاکہ وہ جیل کا دورہ کرے اور معائنہ کے بعد اپنی رپورٹ پیش کرے۔ اس کے علاوہ آپ نے ڈیرہ اسماعیل خان جیل پروجیکٹ کے لیے ایک فوکل پرسن/مرکزی شخص نامزد کیا۔
میں امید کرتا ہوں کہ وفاقی محتسب سیکریٹریٹ دورہ کرنے والی ٹیم کی پیش کردہ رپورٹوں کی بھر پور طریقے سے پیروی کرے گا اور اس دفتر کو آخری نتائج میں شریک کیا جائے گا۔
آداب کے ساتھ،
آپ کا وفادار،
(جناب جسٹس مظہر عالم خان میاں خیل**)
چیف جسٹس
پشاور ہائی کورٹ ، پشاور
جناب ایم سلمان فاروقی
وفاقی محتسب
وفاقی محتسب سیکریٹریٹ، اسلا م آباد
ہدایات سیکریٹریٹ کے مطابق وفاقی سیکریٹریٹ  میں نیم سرکاری خط کے اختتام پر آپ کا مخلص(Yours sincerely) تحریرکیا جاتاہے۔
جسٹس مظہر عالم خان میان خیل، جج، سپریم کورٹ پاکستان(۳۰دسمبر ۲۰۱۶ء، چیف جسٹس پشاور ہائی کورٹ(۸؍اپریل ۲۰۱۴ء۔۲۹ دسمبر ۲۰۱۶ء)، جج پشاور ہائی کورٹ (۱۷نومبر ۲۰۱۱ء۔ ۱۷؍اپریل ۲۰۱۴ء) ایڈیشنل جج پشاور ہائی کورٹ (۲۰۰۹ء)، ایڈووکیٹ (تاریخ اندراج:۱۹۸۲ء)
(ایڈمرل محمد ذکاء اللہ ،نشان امتیاز(عسکری) چیف آف نیول سٹاف کی طرف سے جناب ایم سلمان فاروقی، وفاقی محتسب ، اسلام آباد کو خط)
ایڈمرل محمد ذکاء اللہ (نشان امتیاز)
چیف آف نیول سٹاف
صدر دفتر بحریہ، اسلام آباد
نمبر: این ایل/۲۰۱۵/۷۴۰۲ئ ۴؍مارچ ۲۰۱۶ء
جناب ایم سلمان فاروقی (نشان امتیاز)
وفاقی محتسب پاکستان، اسلام آباد
 قابل عزت و احترام وفاقی محتسب،
السلام علیکم و رحمتہ اللہ و برکاتہ‘
سپریم کورٹ پاکستان کے احکامات کی تعمیل میں وفاقی محتسب پاکستان کی تشکیل کردہ قومی کمیٹی برائے قید خانہ جات کی طرف سے پیش کی گئی وفاقی محتسب رپورٹ کی وصولی کی اطلاع دیتاہوں۔
۲۔ کمیٹی نے ہمارے قید خانوں کے نظام میں موجود مستقل مسائل کی نشان دہی کر کے ایک قابل قدر کام انجام دیا ہے۔ رپورٹ نے واضح طریق کار وضع کیاہے، جو بہت ضروری اصلاحات، خاص طور پر قید میں موجود خواتین اورکمسن افراد کی بھلائی متعارف کرانے کی یقین دہانی کراتا ہے۔
۳۔ اپنی نظر بندی یا سزا کے دوران ابتدائی /بہتر تعلیم اور مہارتیں فراہم کر کے ہمارے قید خانے اپنے مکینوں کی اصلاح کے عمل میں اہم کردار ادا کر سکتے ہیں اور معاشرے میں واپسی پر مفید شہری بننے کے لیے تیار کر سکتے ہیں۔ ماضی میں اس میدان کی طرف کم توجہ دی گئی ہے۔
۴۔ اس صورت حال کا ازالہ کرنے کے لیے مجموعۂ سفارشات کے ساتھ کمیٹی رپورٹ ایک اہم قدم ہے جو مناسب اعتراف اور ضروری پیروی کی مستحق ہے۔

آپ کا مخلص،
(ایڈمرل محمد ذکاء اللہ)
باب نمبر۳۶
سرکاری ملازمین کی ترقی
فہرست مندرجات
ترقی پربطور سیکشن افسر تقرر (جناب اجلال حیدر زیدی، سیکریٹری عملہ ڈویژن کی طرف سے خط بنام جناب محمد بشیر سیکشن افسر، وزارت بہبود آبادی کونیم سرکاری خط (اپریل ۱۹۸۲ء)
ترقی بطور سیکشن افسر
سول ملازم کے قواعد (تقرر، ترقی و تبادلہ) ۱۹۷۳ء کے قاعدہ۔۳ کے مطابق سول اسامی پر تقرر کے تین طریقے ہیں:
(الف) بذریعہ ترقی (ان قواعد کے حصہ دوم کے مطابق)
(ب) بذریعہ تبادلہ	(ان قواعد کے حصہ دوم کے مطابق)
(ج) بذریعہ ابتدائی تقرر (ان قواعد کے حصہ سوم کے مطابق)
۲۔ کسی اسامی پر تقرر کا طریقہ اور تقرر اور قابلیت نیز دیگر شرائط، عملہ ڈویژن کی مشاورت سے، متعلقہ وزارت/ڈویژن کی طرف سے وضع کی جائیں گی۔
۳۔ دفتری انتظام گروپ (او ایم جی) کی ایک تہائی خالی اسامیاں ترقی کے امتحان کے ذریعے محکمانہ اہل امیدواروں کی ترقی کی بنیاد پر پُر کی جائیں گی۔ 
وفاقی پبلک سروس کمیشن ترقی کا امتحان لے گا۔ مندرجہ ذیل سرکاری دفاتر کے سول ملازم (بنیادی تنخواہ۔۱۱ سے بنیادی تنخواہ۔۱۶) جو آٹھ سال تک ملازمت کر چکے ہوں، ترقی کا یہ امتحان دینے کے اہل ہیں۔
۴۔ صدر سیکریٹریٹ ، وزیراعظم سیکریٹریٹ، سینیٹ سیکریٹریٹ، قومی اسمبلی سیکریٹریٹ، وفاقی سیکریٹریٹ اور ملحقہ محکمہ جات، وفاقی محتسب سیکریٹریٹ، وفاقی سروس ٹریبونل، وفاقی پبلک سروس کمیشن، انٹیلی جنس بیورو (Intelligence Bureau) ، اور پاکستان مسلح افواج (صدر دفتر/ lower formation) کے سول ملازمین۔
ترقی پربطور سیکشن افسر تقرر(جناب اجلال حیدر زیدی، سیکریٹری عملہ ڈویژن کی طرف سے جناب محمد بشیر ،سیکشن افسر، وزارت بہبود آبادی کو خط (اپریل ۱۹۸۲ء)
اجلال حیدر زیدی
کابینہ سیکریٹریٹ
سیکریٹری									عملہ ڈویژن
ٹیلی فون--------------
نمبر-----------------اسلام آباد، اپریل ۱۹۸۲ء
موضوع: سیکشن افسروں کا امتحان ترقی،۱۹۸۱ء
محترم جناببشیر صاحب،
میں آپ کو مطلع کر کے خوش ہوں کہ سیکریٹریٹ تربیتی انسٹی ٹیوٹ میں اپنی تربیت کی تکمیل پر آپ کی بطور سیکشن افسر تقرر کے لیے منظوری ہو گئی ہے۔
۲۔ اپنے دور ملازمت میں ترقی حاصل کرنا اطمینا ن کی بات ہے اور مشاہدۂ باطن (اپنی ذہنی و جذباتی کیفیات کا مشاہدہ )بھی جبکہ کوئی شکر گزار ہوتا ہے کہ اس کی مخلصانہ خدمت کا مناسب اعتراف کیا گیا ہے۔ 
وہ احساس بھی رکھتا ہے کہ اسے ترقی کو جائز بھی ثابت کرنا ہے۔
۳۔ مجھے اس اہم کردار پر زور دینے کی ضرورت نہیں ہے جو ایک سیکشن افسر وفاقی سیکریٹریٹ کا کام نمٹانے میں ادا کرتا ہے۔ 
اس پہلو کو پیش نظر رکھتے ہوئے، میں امید کرتاہوں کہ سرکاری ملازمین کے قابل اطلاق طرز عمل کے دائرے میں، آپ اپنے فرائض منصفانہ  طور پر اور مستعدی سے ادا کرنے میں اپنی بہترین صلاحیت استعمال کریں کے۔ 
میں خاص طور پر نظم و ضبط کے پہلو پر زور دوں گا جو سرکاری انتظامیہ میں ایک بہت اہم عنصر ہے۔ 
بہترین تمناؤں کے ساتھ،
آ پ کا مخلص،
جناب محمد بشیر
(اجلال حیدر زیدی)
سیکشن افسر
وزارت بہبود آبادی، اسلام آباد
جناب محمد بشیر نے ۱۹۷۳ء سے ۱۹۸۱ء تک وزارت مالیات میں بطور معاشی تحقیق کار خدمات انجام دیں۔ ۱۹۸۲ء سے ۱۹۹۰ء تک وزارت بہبود آبادی میں، ۱۹۹۰ء سے ۱۹۹۷ء تک وزارت خوراک و زراعت میں اور ۱۹۹۴ء سے ۱۹۹۷ء تک وزارت مذہبی امور میں بطور سیکشن افسر تعینات رہے اور ہر سال مکہ معظمہ اور مدینہ منورہ میں حجاج کرام کے لیے خدمات انجام دیں۔ ۱۹۹۷ء میں ریٹائر ہونے کے بعد ۲۰۰۲ء تک وفاقی محتسب سیکریٹریٹ میں بطور مشیر/کنسلٹنٹ فرائض ادا کیے۔
جناب اجلال حیدر زیدی (۲۹دسمبر ۱۹۲۹ء۔ ۲۳ مارچ ۲۰۱۳ء)
مشیر وزیراعظم پاکستان (۱۹۹۲ء)
سول سروس پاکستان (سی ایس پی)، بی ایس سی انجینئر (ان کے دادا اور والد بھی انجینئر تھے)
جناب اجلال حیدر زیدی نے وفاقی اور صوبائی سطح پر اہم سرکاری ذمہ داریاں ادا کین:
سیکریٹری عملہ ڈویژن، سیکریٹری، دفاع ڈویژن؛
چیف سیکریٹری آزاد حکومت جموں و کشمیر ، چیف سیکریٹری صوبہ خیبر پختون خوا۔
باب نمبر۳۷
سرکاری حصول برائے اشیاء و خدمات
تعارفی نوٹ (ازالۂ شکایات کمیٹی)
(حصول کنندہ ایجنسی کی طرف سے ازالۂ شکایات)
(محترمہ نذرت بشیر، منیجنگ ڈائریکٹر، انضباطی ادارہ برائے سرکاری حصول اشیاء و خدمات کابینہ ڈویژن کی طرف سے تمام سیکریٹریز/ایڈیشنل سیکریٹریز انچارج صاحبان کونیم سرکاری خط)
(پرنسپل اکاؤنٹنگ افسر کی طرف سے ازالۂ شکایات کمیٹی کے نتائج تحقیق کا ریویو/نظرثانی)
(ازالۂ شکایات اور پرنسپل اکاؤنٹنگ افسران)
(پبلک پروکیور منٹ ریگولیٹر ی اتھارٹی/ انضباطی ادارہ برائے سرکاری حصول کی ویب سائٹ پر ٹینڈروں کی اشاعت)
(رسائی اور شفافیت)
(انضباطی ادارہ برائے سرکاری حصول کی ویب پر ٹینڈر نوٹس اور آڈٹ ریکارڈ کے لیے اس کا ثبوت)
(انضباطی ادارہ برائے سرکاری حصول کی ویب سائٹ پر ٹینڈروں کی اشاعت)
(فرموں کی رجسٹریشن اور رجسٹریشن/ پروسیس فیس وغیرہ کا چارج کرنا)
(فرموں کی رجسٹریشن اور رجسٹریشن/پروسیس فیس وغیرہ کا چارج کرنا)
(سرکاری حصول (اشیاء ، خدمات اور تعمیرات) قواعد ۲۰۰۴ء کے اطلاق کی نگرانی)
(سرکاری حصول(اشیاء، خدمات اور تعمیرات)قواعد ۲۰۰۴ کی خلاف ورزیاں)
(حصول(اشیاء، خدمات، تعمیرات) کی منصوبہ بندی)
(منصوبہ حصول اور انضباطی ادارے کی ویب سائٹ پر اس کی منتقلی)
(جائزہ رپورٹیں بولیوں کی قبولیت یا استردار/نامنظوری)
(جائزہ رپورٹوں کا اعلان)
سرکاری حصول اشیاء و خدمات قواعد ۲۰۰۴ء پر عمل درآمد(صحیح اور غیر مبہم بولی دستاویزات)
(محترمہ نذرت بشیر، منیجنگ ڈائریکٹر، انضباطی ادارہ برائے حصول اشیاء و خدمات کی طرف سے وفاقی سیکریٹری/ ایڈیشنل سیکریٹری انچارج صاحبان کونیم سرکاری خط)
ازالۂ شکایات کمیٹی
(۱) حصول کنندہ ایجنسی بولی دہندگان کی شکایات کا ازالہ کرنے کے لیے ایک کمیٹی تشکیل دے گی۔ 
اس کمیٹی کے ارکان کے بارے میں تفصیلی کوائف مقررہ پروفارما/مرسومہ پر پبلک پروکیورمنٹ اتھارٹی/انضباطی ادارہ برائے سرکاری حصول اشیاء و خدمات کو ارسال کیے جائیں گے تاکہ وہ ان کوائف کو اپنی ویب سائٹ پر منتقل کر سکیں۔ 
معاہدہ حصول کے نفاذ سے پہلے واقع ہونے والی شکایات کا ازالہ کرنے کے لیے یہ کمیٹی مناسب اختیارات اور قوت نافذہ کی حامل ہو گی۔
(۲) کوئی بولی دہندہ جو یہ محسوس کرے کہ وہ حصول کنندہ ایجنسی کی کسی کارروائی سے متاثر ہوا ہے، اپنی شکایات سے متعلق تحریری شکایات بولی جائزہ رپورٹ کے اعلان کے پندرہ یوم کے اندر کمیٹی کو پیش کر سکتا ہے۔
(۳) وصولی ٔشکایات کے پندرہ یوم کے اندر کمیٹی اس بارے میں تحقیق اور فیصلہ کرے گی۔
(۴) صرف شکایت پیش کرنے کی بنیاد پر حصول کا عمل معطل نہیں ہو گا۔
(۵) کمیٹی کے کسی فیصلے سے مطمئن نہ ہونے کی صورت میں بولی دہندہ اختیار سماعت کی حامل متعلقہ عدالت میں اپیل کر سکتا ہے۔
(حصول کنندہ ایجنسی کی طرف سے ازالۂ شکایات)
حکومت پاکستان
انضباطی ادارہ برائے سرکاری حصول
(کابینہ ڈویژن)
حفیظ الرحمن
منیجنگ ڈائریکٹر
ٹیلی فون-----------------
موضوع:  حصول کنندہ ایجنسی کی طرف سے ازالۂ شکایات
محترم جناب
سرکاری حصول قواعد ۲۰۰۴ کا قاعدہ ۴۸(۱) غیر مبہم طریقے سے مہیا کرتاہے کہ حصول کنندہ ایجنسی طاق تعداد پر مشتمل اشخاص کی کمیٹی تشکیل دے گی جس کے پاس بولی دہندگان کی ایسی شکایات کا ازالہ کرنے کے لیے مناسب اختیارات اور قوت نافذہ ہو گی جو معاہدہ حصول کے نفاذ سے پہلے واقع ہوں۔
ازالۂ شکایات کا طریقہ اور مزید حق رسی کا طریقہ قاعدہ ۴۸(۲)(۳)(۴) و (۵) میں درج کیے گئے ہیں۔
۲۔ جبکہ یہ بات طمانیت کے ساتھ مشاہدہ کی گئی ہے کہ حصول کنندہ ایجنسیاں سرکاری حصول قواعد ۲۰۰۴ء پر زیادہ تر عمل درآمد کر رہی ہیں، تاہم کئی معاملات میں ازالہ شکایات کمیٹیوں کی تشکیل نہیں کی گئی تاکہ وہ بطور قانونی ذمہ داری حصول کنندہ ایجنسی کے فیصلے کے خلاف اپیل کرنے کے لیے بولی دہندگان کو حق دے سکیں۔
۳۔ آپ کی وزارت کے انتظامی کنٹرول کے تحت تمام حصول کنندہ ایجنسیوں /اکائیوں کو ہدایت کی جائے کہ وہ سرکاری حصول قواعد ۲۰۰۴ء کے اہتمامات کے مطابق آزاد ازالۂ شکایات کمیٹیوں کی تشکیل کریں۔
بہترین نیک خواہشات کے ساتھ،
آپ کامخلص،
(حفیظ الرحمن)
تمام وفاقی سیکریٹری صاحبان
نمبرفائل: ۳(۵)/ڈڈ۔II/انضباطی ادارہ/۲۰۰۹  اسلا م آباد، ۲۳ ؍دسمبر ۲۰۰۹ء
(محترمہ نذرت بشیر، منیجنگ ڈائریکٹر، انضباطی ادارہ برائے سرکاری حصول اشیاء و خدمات کابینہ ڈویژن کونیم سرکاری خط)
انضباطی ادارہ برائے سرکاری حصول(کابینہ ڈویژن)
نذرت بشیر
منیجنگ ڈائریکٹر
نیم سرکاری خط نمبر۴۔/۲نگرانی و نفاذ/۲۰۱۴ اسلام آباد،  ۲۹ ؍اکتوبر ۲۰۱۴ء
موضوع: حصول کنندہ ایجنسی کی طرف سے ازالۂ شکایات
محترم سیکریٹری صاحب،
انضباطی ادارہ برائے سرکاری حصول کو اختیار دیا گیا ہے کہ وہ نگرانی اور سرکاری حصول قواعد ۲۰۰۴ء کے ذریعے سرکاری سیکٹر/شعبہ کی حصول کنندہ ایجنسیوں/اداروں کی شفافیت، کفایت، استعداد اور احتساب کو یقینی بنائے۔
۲۔ سرکاری حصول قواعد ۲۰۰۴ء کا قاعدہ ۴۸(۱) فراہم کرتاہے کہ حصول کنندہ ایجنسی طاق اعداد پر مشتمل کمیٹی تشکیل دے گی جس کے پاس بولی دہندگان کی ایسی شکایات کا ازالہ کرنے کے لیے مناسب اختیارات اور قوت نافذہ ہوگی جو معاہدہ حصول کے نفاذ سے پہلے واقع ہوں۔ازالہ شکایات کا طریق کار اور مزید حق رسی کا طریقہ قاعدہ ۴۸(۲)، (۳)،(۴) و (۵) میں درج کیے گئے ہیں۔
۳۔ چند معاملات میں،ازالہ شکایات کمیٹیاں قائم نہیں کی گئیں تاکہ وہ بطور قانونی ذمہ داری حصول کنندہ ایجنسی کے فیصلے کے خلاف اپیل کرنے کے لیے بولی دہندگان کو حق دے سکیں۔ 
نتیجے کے طور پر، انضباطی ادارے کو متعدد شکایات وصول ہوئی ہیں جن میں مختلف حصول کنندہ ایجنسیوں کے خلاف شکایات کا اظہار کیا گیاہے۔
۳۔ مندرجہ بالا کے پیش نظر، براہ کرم سرکاری حصول قواعد ۲۰۰۴ء کے قاعدہ ۴۸(۱) کی تعمیل کو یقینی بنائیں اور اس ادارے کو ملفوفہ پروفارما/مرسومہ پر کمیٹی کی تفصیلات فراہم کریں تاکہ وہ انھیں اپنی ویب سائٹ پر منتقل کر سکے۔
آپ کی مخلص،
(نذرت بشیر)
ملفوفہ: حسب بالا
تمام وفاقی سیکریٹری صاحبان
محترمہ نذرت بشیر:  سینئر ایڈوائزر/مشیر اعلیٰ، وفاقی محتسب سیکریٹریٹ، منیجنگ ڈائریکٹر، انضباطی ادارہ برائے حصول اشیاء و خدمات،ایڈیشنل فنانس سیکریٹری، مالیات ڈویژن، حکومت پاکستان۔
محترمہ نذرت بشیر، پاکستان انتظامی سروس، آٹھواں کامن (۱۹۸۲ء) تاریخ ریٹائرمنٹ: ۳۱ جنوری۲۰۱۶ء (بنیادی سکیل۔ ۲۲)؛
ایم ایس سی (نفسیات)، ۱۹۸۲ء، پشاور یونیورسٹی؛
ایم اے (معاشیات)، نیو یارک یونیورسٹی، ریاستہائے متحدہ امریکا؛
ڈپلوما بین الاقوامی امور، پشاور یونیورسٹی؛
انھوں نے اپنے ۳۵ سالہ دور ملازمت میں مختلف حیثیتوں سے اپنی ذمہ داریاں ادا کین:
سینئر ایڈوائزر، وفاقی محتسب سیکریٹریٹ؛
مینیجنگ دائریکٹر، انضباطی ادارہ برائے حصول اشیاء و خدمات؛
ایڈیشنل سیکریٹری (داخلی مالیات)، مالیات ڈویژن؛
جائنٹ سیکریٹری، مالیات ڈویژن؛
وفاقی اور صوبائی سطح (پنجاب) پر ، خدمات انجام دیں۔
پرنسپل اکاؤنٹنگ افسر کی طرف سے ازالۂ شکایات کمیٹی کے نتائج تحقیق کا ریویو/نظرثانی
(۱) حصول (اشیاء وخدمات و تعمیرات) کے عمل میں شفافیت برقرار رکھنے کے لیے ازالۂ شکایات کمیٹی کی تشکیل کی گئی ہے۔
(۲) اگر بولی دہندہ کمیٹی کے فیصلے سے مطمئن نہ ہو تو وہ پرنسپل اکاؤنٹنگ افسر سے رجوع کر سکتا ہے۔
(۳) پرنسپل اکاؤنٹنگ افسر کمیٹی کے نتائج تحقیقات کا انتظامی ریویو/نظرثانی کرے گا۔
(۴) اگر حصول کا عمل نا مناسب اور غیر شفاف پایا گیا تو وہ سرکاری ملازمین (اہلیت و انضباط) قواعد ۱۹۷۳ء  کے مطابق کارروائی کرے گا۔
(۵) حصول کے عمل کو ملتوی کیے بغیر ، معاہدہ کرنے سے پہلے پرنسپل اکاؤنٹنگ افسر انتظامی ریویو/نظرثانی کافیصلہ مندرجہ ذیل کو ارسال کرے گا۔
(الف) انضباطی ادارہ برائے سرکاری حصول اشیاء و خدمات(پی پی آر اے)
(ب) متاثرہ بولی دہندہ
(ج) حصول کنندہ ادارہ
(ازالۂ شکایات اور پرنسپل اکاؤنٹنگ افسران)
حکومت پاکستان 
انضباطی ادارہ برائے سرکاری حصول(کابینہ ڈویژن)
حفیظ الرحمن
منیجنگ ڈائریکٹر
ٹیلی فون-------------------
نمبر فائل ۳(۵)/ڈڈ۔دوم/انضباطی ادارہ/۲۰۰۹ اسلا م آباد، ۱۰؍فروری ۲۰۱۰ء
موضوع: ازالۂ شکایات اور پرنسپل اکاؤنٹنگ افسران
محترم سیکریٹری صاحب
ہمارے نظام حکمرانی میں پرنسپل اکاؤنٹنگ افسر کے اہم مقام کی طرف توجہ دلانے کی ضرورت نہیں ہے نہ ہی حصول کے عمل میں شفافیت کی اہمیت کم کی جا سکتی ہے۔ 
شفافیت کا لازمی جزو ازالہ شکایت کا طریقہ ہے۔
۲۔ انضباطی ادارہ برائے سرکاری حصول ازالۂ شکایت کمیٹیوں کی تشکیل کی ضرورت کے ساتھ شکایت نمٹانے کے بارے میں قواعد کی صورت حال کافی حد تک سامنے لایا ہے 
تاہم اس درخواست کا واضح جواب نہیں ملا۔ جس کا نتیجہ www.ppra.org.pk پر دیکھا جا سکتا ہے جہاں کمیٹیاں متاثر بولی دہندگان اور عوام کے فائدے کے لیے اپ لوڈ شدہ موجود ہیں تاکہ شفافیت کے اصولوں کو پورا کیاجا سکے۔
۳۔ سرکاری حصول قواعد ۲۰۰۴ء کے قاعدہ ۴۸ کے تحت فراہم کردہ طریق کار کو تقویت دینے کے لیے، اگلے منطقی اقدام کے طور پر،پرنسپل اکاؤنٹنگ افسر کو چاہیے کہ وہ شکایت کے نتائج تحقیقات کا انتظامی جائزہ لے ۔ نامناسب اور غیر شفاف حصول کے عمل کی صورت میں قواعد طرز عمل کے مطابق کارروائی کرے۔ 
حصول کے عمل کو ملتوی کیے بغیر، معاہدہ کرنے سے پہلے،انتظامی جائزے کا فیصلہ، انضباطی ادارہ برائے سرکاری حصول متاثر بولی دہندہ اور حصول کنندہ ادارے کو ارسال کیاجائے گا۔
۴۔ اس کامقصد ازالہ شکایت کے طریق کار کے پہلے مرحلے کو مکمل کرتاہے۔ 
دوسرا مرحلہ سرگرمی کے ساتھ زیر غور ہے۔
بہترین نیک خواہشات کے ساتھ،
آپ کا مخلص،
(حفیظ الرحمن)
تمام وفاقی سیکریٹری صاحبان
انضباطی ادارہ برائے سرکاری حصول اشیاء و خدمات کی ویب سائٹ پر ٹینڈروں کی اشاعت
(۱) تمام سرکاری دفاتر کے لیے ضروری ہے کہ وہ ایک لاکھ روپے سے زائد مالیت کی اشیاء وخدمات اور تعمیرات کے حصول کے لیے انضباطی ادارے کی ویب سائٹ پر ٹینڈر نوٹس شائع کریں۔ یہ نوٹس بولی پیش کرنے کی آخری تاریخ تک ویب سائٹ پر دستیاب ہونے چاہئیں۔
(۲) حصول کنندہ ایجنسیوں کے ارسال کردہ ٹینڈروں کو انضباطی ادارے کی ویب سائٹ پر روزانہ کی بنیاد پر منتقل کیا جاتاہے۔ یہ ٹینڈر بولی پیش کرنے کی آخری تاریخ کے بعد، چالیس (۴۰) دن تک دستیاب رہتے ہیں۔
(۳) حصول کنندہ ایجنسیاں اپنے ٹینڈر براہ راست انضباطی ادارے کی ویب سائٹ پر منتقل کر سکتی ہیں۔ اس مقصد کے لیے ان ایجنسیوں کو انضباطی ادارے سے شناخت اور خفیہ اشارہ/ پاس ورڈ لینا ہو گا۔
(۴) حصول کنندہ ایجنسی کو چاہیے کہ انضباطی ادارے کی ویب سائٹ پر شائع ہونے والے ٹینڈر کی نقل اپنے ریکارڈ اور آڈٹ کے لیے محفوظ رکھے۔
(رسائی اور شفافیت)
حکومت پاکستان
انضباطی ادارہ برائے سرکاری حصول
(کابینہ ڈویژن)
حفیظ الرحمن
منیجنگ ڈائریکٹر
ٹیلی فون-------------------
نمبر فائل ۳(۴)/ڈڈ۔دوم/انضباطی ادارہ/۲۰۱۰  اسلا م آباد، ۳ ؍مارچ  ۲۰۱۰ء
موضوع: رسائی اور شفافیت
محترم سیکریٹری صاحب،
سرکاری حصول قواعد ۲۰۰۴ء اہتمام کرتے ہیں کہ دو ملین روپے سے زیادہ حصول کے تمام مواقع کو انضباطی ادارے کی ویب سائٹ نیز دوسرے طباعتی ذرائع ابلاغ یا اخبارات میں وسیع مشتہر کیا جائے۔
۲۔ براہ کرم تمام متعلقین کو ہدایت کریں کہ رسائی اور شفافیت کو تقویت دینے کے لیے اخبارات میں شائع ہونے والے ٹینڈروں میں ایک لازمی نوٹ شامل ہونا چاہیے کہ ’’ٹینڈر انضباطی ادارے کی ویب سائٹ پر بھی دستیاب ہے۔‘‘  (www.ppra.org.pk)
نیک خواہشات کے ساتھ،
آپ کا مخلص،
(حفیظ الرحمن)
تما م وفاقی سیکریٹری صاحبان
(انضباطی ادارہ برائے سرکاری حصول کی ویب پر ٹینڈر نوٹس اور آڈٹ ریکارڈ کے لیے اس کا ثبوت)
حکومت پاکستان
انضباطی ادارہ برائے سرکاری حصول(کابینہ ڈویژن)
حفیظ الرحمن
منیجنگ ڈائریکٹر
ٹیلی فون-------------------
نمبر فائل۷(۲۵)/ڈڈ۔II/انضباطی ادارہ/۲۰۱۰ اسلا م آباد،۲۲ ؍اپریل ۲۰۱۰ء
موضوع: انضباطی ادارہ برائے سرکاری حصول کی ویب سائٹ پر ٹینڈر نوٹس اور آڈٹ و ریکارڈ کے لیے اس کا ثبوت
محترم،
سرکاری حصول اشیاء و خدمات قواعد ۲۰۰۴ء کے قاعدہ ۱۲(۴) میں طے کیا گیا ہے کہ 
’’برقیاتی ذرائع ابلاغ استعمال کرنے والی حصول کنندہ ایجنسی اس بات کو یقینی بنائے کہ ویب سائٹ پردرج کردہ معلومات اس مقصد کے لیے مکمل ہوں جس کے لیے یہ درج کی گئی ہیں اور ایسی معلومات بولیوں کی پیش گزاری کی آخری تاریخ تک اس ویب سائٹ پر دستیاب رہیں گی۔‘‘
۲۔ آخری تاریخ کے بعد، ویب سائٹ پر مبنی اشتہار/ٹینڈر نوٹس، چالیس (۴۰) یوم کی مدت کے لیے انضباطی ادارے کی ویب سائٹ پر دستیاب رہے گا۔
۳۔ یہ احتیاط کا تقاضا ہو گا کہ ریکارڈ اور آڈٹ کے مقاصد کے لیے اشتہارکو ڈاؤن لوڈ/ طبع کر لیا جائے۔ 
چالیس یوم کے اندر ، جب اشتہار/ٹینڈرنوٹس ہماری ویب سائٹ سے ہٹا لیا جائے گا تو بوقت ضرورت، تحریری طور پر درخواست کی صورت میں، ہم اسے فراہم کرنے کے پابند ہوں گے۔
نیک تمناؤں کے ساتھ،
آپ کا مخلص،
(حفیظ الرحمن)
تمام وفاقی سیکریٹری صاحبان
حصول کنندہ ایجنسیاں
(انضباطی ادارہ برائے سرکاری حصول  اشیاء، خدمات و تعمیرات کی ویب سائٹ پر ٹینڈروں کی اشاعت) 
حکومت پاکستان
انضباطی ادارہ برائے سرکاری حصول(کابینہ ڈویژن)
نذرت بشیر
منیجنگ ڈائریکٹر
ٹیلی فون-------------------
نمبر فائل۲(۲۱)/ڈڈ/نگرانی و نفاذ /انضباطی ادارہ/قواعد۔نفاذ/۰۹  اسلا م آباد،۶؍اگست ۲۰۱۰ء
موضوع: انضباطی ادارہ برائے سرکاری حصول اشیاء، خدمات و تعمیرات کی ویب سائٹ پر ٹینڈروں کی اشاعت
محترم سیکریٹری صاحب
سرکاری حصول اشیاء، خدمات و تعمیرات قواعد ۲۰۰۴ء کے قاعدہ ۱۲ کے اعتبار سے ، سرکاری سیکٹر/شعبہ میں حصول کنندہ ایجنسیوں کو ہدایت کی جاتی ہے کہ وہ ایک لاکھ روپے سے بالا اشیاء، خدمات اور تعمیرات کے حصول کے لیے اپنے ٹینڈر نوٹس انضباطی ادارہ کی ویب سائٹ (www.ppra.org.pk) پر مشتہر کریں۔ 
ڈاک ، ای میل /برقیاتی ڈاک، فیکس یا اخبارت کے تراشوں کے ذریعے حصول کنندہ ایجنسیوں کی طرف سے وصول شدہ ٹینڈروں کو روزانہ کی بنیاد پر انضباطی ادارے کی ویب سائٹ پر منتقل کیا جاتا ہے۔
۲۔ انضباطی ادارہ برائے حصول نے سرکاری حصول کنندہ ایجنسیوں کو سہولت فراہم کی ہے کہ وہ طے شدہ ضرورت پوری کرنے کے لیے انضباطی ادارے سے شناخت اور پاس ورڈ/خفیہ اشارہ حاصل کرنے کے بعد ادارے کی ویب سائٹ پر براہ راست اپنے ٹینڈر اپ لوڈ کریں۔ 
زیادہ تر معاملات میں ٹینڈر صرف پرنٹ میڈیا/طباعتی ذرائع ابلاغ میں شائع ہوتے ہیں اور سرکاری حصول قواعد ۲۰۰۴ کے قاعدہ۔۱۲ کی خلاف ورزی کرتے ہوئے انضباطی ادارے پر اشتہار کی اشاعت کو نظر انداز کر دیا جاتاہے۔
۳۔ براہ کرم متعلقہ عہدہ داروں کو ہدایت کریں کہ انضباطی ادارے کی فراہم کردہ شناخت/ خفیہ اشارہ /پاس ورڈ حاصل کر کے، انضباطی ادارے کی سہولت استعمال کرتے ہوئے ، مقررہ تاکیدی ضرورت پوری کریں۔
نیک تمناؤں کے ساتھ،
آپ کی مخلص،
(نذرت بشیر)
تمام وفاقی سیکریٹری صاحبان
فرموں کی رجسٹریشن اور رجسٹریشن/ عمل کاری فیس وغیرہ طلب کرنا
(۱) فراہم کنندگان اور ٹھیکیداروں کی پیشگی اہلیت:
ٹینڈر جاری کرنے اور تجاویز یا پیش کش طلب کرنے سے پہلے، حصول کنندہ ایجنسی کو مندرجہ ذیل صورتوں میں بولی دہندگان کی اہلیت پیشگی کرنی چاہیے:
(الف) خدمات، سول تعمیرات اور فوری استعمال کے پروجیکٹ؛
(ب) قیمتی اور تکنیکی طور پر پیچیدہ سازوسامان کا حصول؛
اس پیشگی اہلیت کا مقصد یہ ہے کہ صرف تکنیکی اور مالیاتی طور پر موزوں کاروباری ادارے جو مناسب انتظامی صلاحیت کے حامل ہوں ، کو بولی پیش کرنے کے لیے دعوت دی جائے۔
اس پیشگی اہلیت کی واحد بنیاد دلچسپی رکھنے والی پارٹیوں کی یہ صلاحیت ہو گی کہ وہ مخصوص کام اطمینان بخش طریقے سے کر سکیں۔ 
پیشگی اہلیت کی کارروائی کے دوران قابل غور عوامل
حصول کنندہ ایجنسی فراہم کنندکان/ٹھیکیداروں کی پیشگی اہلیت کے بارے میں کارروائی کے دوران مندرجہ ذیل عوامل کوپیش نظر رکھے گی:
(الف) متعلقہ تجربہ اور سابقہ کارکردگی؛
(ب) افرادی قوت، سازوسامان اور پلانٹ کی صلاحیتیں؛
(ج) مالیاتی حیثیت؛
(د) مناسب انتظامی صلاحیت؛
(ر) کوئی اور عامل جو حصول کنندہ ایجنسی متعلق خیال کرے تاہم یہ عامل قواعد حصول /پروکیورمنٹ کے غیر مطابق/متناقض نہ ہو؛
پیشگی اہلیت کی کارروائی
پیشگی اہلیت کی کارروائی کرنے والی حصول کنندہ ایجنسی پیشگی اہلیت کی دستاویزات میں، پیشگی اہلیت کے لیے تمام ضروری معلومات طلب کرے گی۔
اس طلب کردہ معلومات میں مندرجہ ذیل امور بھی شامل ہوں گے:
پیشگی دستاویزات تیار کرنے اور پیش کرنے کے لیے ہدایات؛
معیار جائزہ برائے پیشگی اہلیت؛
فہرست دستاویزی کوائف جو فراہم کنندگان/ٹھیکیداروں کی متعلقہ صلاحیت ظاہر کریں؛
کوئی اور ضروری معلومات جو حصول کنندہ ایجنسی پیشگی اہلیت کے لیے ضروری خیال کرے۔
پیشگی اہلیت دستاویزات کی قیمتاً فراہمی
حصول کنندہ ایجنسی پیشگی اہلیت کے بارے میں ایک مجموعہ دستاویزات کسی بھی فراہم کنندہ/ٹھیکیدار کو اس کی درخواست پر، قیمت کی ادائیگی، اگر کوئی ہو، کرنے پر فراہم کرے گی۔ 
قیمت سے مراد دستاویزات کی طباعت اور فراہمی پر اٹھنے والی لاگت ہے۔ 
پیشگی اہلیت کے لیے درخواست پیش کرنے والے ہر فراہم کنندہ/ٹھیکیدار ، خواہ وہ پیشگی اہلیت میں کامیاب ہوا ہو یا ناکام، کو حصول کنندہ ایجنسی فوری طور پر اطلاع کرے گی۔
پیشگی اہلیت میں کامیاب فراہم کنندگان/ٹھیکیداروں کی فہرست حصول کنندہ ایجنسی، درخواست کرنے پر، کسی بھی شخص کو جو پیشگی اہلیت کارروائی سے براہ راست وابستہ ہو، پیشگی اہلیت حاصل کرنے والے تمام فراہم کنندگان/ٹھیکیداروں کے نام فراہم کرے گی۔
 حصول/پروکیورمنٹ کی کارروائی میں شرکت کرنے کے حقدار صرف پیشگی اہلیت حاصل کرنے والے فراہم کنندگان/ ٹھیکیدار ہی کارروائی حصول/پروکیورمنٹ میں مزید شریک ہونے کے حقدار ہوں گے۔
ناکامی کی وجوہات سے مطلع کرنا
حصول کنندہ ایجنسی ایسے فراہم کنندگان/ٹھیکیداروں کو جو پیشگی اہلیت کی کارروائی میں ناکام ہو گئے ہیں، ناکامی کی وجوہات سے مطلع کرے گی۔
(فرموں کی رجسٹریشن اور رجسٹریشن/کارروائی فیس وغیرہ کا طلب کرنا)
حکومت پاکستان
انضباطی ادارہ برائے سرکاری حصول (کابینہ ڈویژن)
حفیظ الرحمن
منیجنگ ڈائریکٹر
ٹیلی فون-------------------
فیکنمبر فائل۲(۲۸)/ڈڈ۔I/انضباطی ادارہ/۱۱ اسلا م آباد،۲۱؍اپریل ۲۰۱۱ء
موضوع: فرموں کی رجسٹریشن اور رجسٹریشن/کارروائی فیس وغیرہ کا طلب کرنا
محترم جناب سیکریٹری صاحب،
یہ مشاہدہ کیا گیا ہے کہ کئی معاملات میں حصول کنندہ ایجنسیاں سرکاری حصول قواعد ۲۰۰۴ء کے قواعد ۱۵ و ۱۶ کی پابندی کرنے کی بجائے بہت زیادہ رجسٹریشن فیس/ کارروائی فیس اور چند دوسری رقوم طلب کرتی ہیں۔ 
ایسا طریقہ فراہم کنندگان/ٹھیکیداروں یاخدمات فراہم کنندگان میں صحت مندانہ مقابلہ منعقد کرنے کے بنیادی مقصد سے متصادم ہے۔ 
سرکاری حصول قواعد ۲۰۰۴ء وصول کنندہ ایجنسیوں کو اجازت دیتے ہیں کہ وہ صرف طباعت کی لاگت پورا کرنے کے لیے پیشگی اہلیت/دستاویزات بولی کی قیمت طلب کریں۔
۲۔ آپ کی وزارت کے انتظامی کنٹرول کے تحت تمام اداروں/خود مختار اداروں کو ہدایت کی جائے کہ وہ ایسے معمولات سے اجتناب کریں اور سرکاری حصول قواعد ۲۰۰۴ء پر لفظ و معنی کے ساتھ عمل کریں۔
نیک خواہشات کے ساتھ،
آپ کا مخلص،
(حفیظ الرحمن)
تمام وفاقی سیکریٹری صاحبان
سرکاری حصول (اشیاء ، خدمات اور تعمیرات) قواعد ۲۰۰۴ء کے اطلاق کی نگرانی
(۱) پبلک پروکیورمنٹ ریگولیٹری اتھارٹی/’’انضباطی ادارہ برائے سرکاری حصول کا یہ فرض ہے کہ وہ سرکاری سطح پر اشیاء، خدمات اور تعمیرات کے حصول کی بابت یا ان سے متعلق قوانین ، قواعد و ضوابط، پالیسی اور طریق کار کے اطلاق (application) کی نگرانی/ مانیٹرنگ کرے۔
(۲) انضباطی ادارہ یہ نگرانی اپنی ویب سائٹ یا اخبارات میں شائع ہونے والے ٹینڈر نوٹس کی بنیاد پر کرتاہے۔
(۳) قوانین حصول کی خلاف ورزی کے بارے میں حصول کنندہ ایجنسیوں کو طلع کیاجاتا ہے تاکہ وہ اصلاحی اقدامات اٹھا سکیں۔
(۴) انضباطی ادارہ برائے سرکاری حصول نے آڈیٹر جنرل/محاسب اعلیٰ پاکستان سے بھی درخواست کی ہے کہ وہ اپنے آڈیٹروں کو ہدایت کریں کہ وہ وفاقی اور صوبائی حکومتوں کے تمام سرکاری دفاتر کے حسابات کا آڈٹ کرتے ہوئے سرکاری حصول (اشیاء ، خدمات اور تعمیرات) قواعد، ۲۰۰۴ء کو پیش نظر رکھیں۔
(سرکاری حصول(اشیاء، خدمات اور تعمیرات)قواعد ۲۰۰۴ کی خلاف ورزیاں)
حکومت پاکستان
انضباطی ادارہ برائے سرکاری حصول(کابینہ ڈویژن)
نذرت بشیر
منیجنگ ڈائریکٹر
ٹیلی فون-------------------
نمبر فائل ایف۲(۲۱)/ڈپٹی ڈائریکٹر(نگرانی و نفاذ) انضباطی ادارہ/نفاذ قواعد/۰۹  اسلا م آباد،۲۱؍دسمبر ۲۰۱۰ء
موضوع: سرکاری حصول قواعد ۲۰۰۴ء کی خلاف ورزیاں
محترم آ ڈیٹر جنرل پاکستان،
’’انضباطی ادارہ برائے سرکاری حصول‘‘ انضباطی ادارہ برائے سرکاری حصول آرڈیننس ۲۰۰۲ کے ذریعے قائم کیا گیا۔ 
ادارہ کے فرائض منصبی میں، دوسرے امور کے علاوہ، حصول( اشیاء ، خدما ت و تعمیرات) کے بارے میں یا ان سے متعلق قوانین، قواعد، ضوابط، پالیسیوں اور طریق کار کے اطلاق کی نگرانی شامل تھی۔ 
ادارہ کو تفویض کردہ فرائض منصبی کو پیش نظر رکھتے ہوئے، اس ادارے کی ویب سائٹ پر منتقل کردہ یا اخبارات میں شائع شدہ ٹینڈر نوٹسوں کے ذریعے، انضباطی ادارہ سرکاری حصول (اشیاء ، خدمات اور تعمیرات) قواعد ۲۰۰۴ کے اطلاق کی نگرانی کرتا ہے۔ 
اس طرح مشاہدہ کردہ خلاف ورزیوں کے بارے میں اصلاحی کارروائی کے لیے حصول کنندہ ایجنسیوں کو مطلع کیا جاتاہے۔
۲۔ اسلامی جمہوریہ پاکستان کے آئین کے آرٹیکل ۔۱۷۰ کے اعتبار سے، وفاقی اور صوبائی حکومتوں کے حسابات اور وفاقی یا صوبائی حکومت کی طرف سے قائم کردہ، یا اس کے کنٹرول کے تحت مقتدرہ یا ادارہ کے حسابات کا آڈٹ آڈیٹر جنرل پاکستان کرتاہے۔ تجویز پیش کی جاتی ہے کہ آڈٹ کرنے کے دوران آڈیٹر صاحبان سرکاری حصول قواعد ۲۰۰۴ء کی خلاف ورزیوں کو بھی پیش نظر رکھیں۔
۳۔ اس بات کی تحسین کی جائے گی اگر آڈیٹروں کو اس بارے میں مطلع کر دیا جائے۔
نیک تمناؤں کے ساتھ،
آپ کی مخلص،
(نذرت بشیر)
جناب محمد اختر بلند رانا آڈیٹر جنرل پاکستان خیابان دستور، سیکٹر جی۔۲/۵، اسلام آباد
جناب محمد اختر بلند رانا:آڈیٹر جنرل پاکستان (اگست ۲۰۱۱ء۔ مئی ۲۰۱۵ء)
حصول(اشیاء، خدمات و تعمیرات) کی منصوبہ بندی
(۱) سرکاری سطح پر حصول (اشیاء، خدمات و تعمیرات) کے بارے میں قواعد ۲۰۰۴ء میں وضع کیے گئے۔ تمام حصول کنندہ ایجنسیوں کو پابند کیا گیا کہ ان قواعد کی تاریخ نفاذ سے ایک سال کے اندر ایک طریق کار وضع کریں جس کے تحت:
(الف) تمام تجویز کردہ اشیاء، خدمات و تعمیرات کے حصول کے لیے منصوبہ بندی کی جائے؛
(ب دستیاب وسائل کے اندر حصول کنندہ ایجنسی کی ضروریات کا حقیقت پسندانہ جائزہ لیا جائے؛
(ج) اشیاء کی وصولی، خدمات اور تعمیرات کی تکمیل کی تاریخ اور ان کے ذریعے حاصل ہونے والے فوائد کا جائزہ لیا جائے۔
(۲) ہر حصول کنندہ ایجنسی سالانہ منصوبۂ حصول تیار کرے جسے انضباطی ادارے اور حصول کنندہ ایجنسی کی ویب سائٹ،  اگر کوئی ہو، پر منتقل کرے۔
(۳) پیرا (۲) بالامیں بیان کردہ کارروائی پر عمل نہ کرنا، قواعد سرکاری حصول ۲۰۰۴ء کی خلاف ورزی ہے۔
(منصوبہ حصول اور انضباطی ادارے کی ویب سائٹ پر اس کی منتقلی)
حکومت پاکستان
انضباطی ادارہ برائے سرکاری حصول(کابینہ ڈویژن)
نذرت بشیر
منیجنگ ڈائریکٹر
ٹیلی فون-------------------
نمبر فائل ایف۲۔/۱نگرانی و نفاذ/۲۰۱۴ اسلا م آباد،۱۹؍مئی ۲۰۱۴ء
موضوع: منصوبہ حصول اور انضباطی ادارہ برائے سرکاری حصول کی ویب سائٹ پر اس کی منتقلی /اپ لوڈنگ
محترم سیکریٹری صاحب
قواعد سرکاری حصول ۲۰۰۴ء کے قاعدہ ۸، ۹ کے اعتبار سے ، وفاقی حکومت کی ہر حصول کنندہ ایجنسی کے لیے سالانہ منصوبہ حصول کی تیار ی، انضباطی ادارے کی ویب سائٹ پر اور حصول کنندہ ایجنسی کی اپنی ویب سائٹ، اگر کوئی ہو، پر اس کی منتقلی/اپ لوڈنگ لازمی ہے۔
اس میں ناکامی براہ راست غلط حصول کے مترادف ہے جسے انضباطی ادارہ برائے سرکاری حصول آرڈریننس ۲۰۰۲ یا کسی اور ملکی قانون کے تحت معاف نہیں کیا جا سکتا۔
۲۔ قواعد کے مندرجہ بالا واضح لازمی تقاضوں کے باوجود، حصول کنندہ ایجنسیوں کی اکثریت نہ تو سالانہ منصوبہ حصول تیار کرتی ہیں اور نہ ہی اصل حصول کے آغاز سے پہلے انضباطی ادارے کی ویب سائٹ پر اسے منتقل/ اپ لوڈ کرتی ہیں۔ 
براہ کرم توجہ کریں کہ انضباطی ادارے کی ویب سائٹ پر منصوبہ حصول مشتہر کیے بغیر کوئی بھی حصول، قواعد کے تحت غلط حصول ہے۔
۳۔ چونکہ نیا مالیاتی سال یکم جولائی ۲۰۱۴ء سے شروع ہو رہاہے ، تمام حصول کنندہ ایجنسیوں سے درخواست ہے کہ وہ اصل حصول شروع کرنے سے پہلے ملفوفہ پروفارما/مرسومہ پر اپنے منصوبے تیار کریں اور پھر انضباطی ادارے کی ویب سائٹ پر اسے منتقل/اپ لوڈ کریں۔  
یکم جولائی ۲۰۱۴ء سے قصور وار اداروں کے اشتہارات حصول کو قواعد سرکاری حصول ۲۰۰۴ء کے قواعد ۸ اور ۹ کی خلاف ورزی کے طو رپر نشان زد کیا جائے گا اور متعلقہ حصول کنندہ ایجنسی کو مطلع کیاجائے گا۔
آپ کی مخلص،
(نذرت بشیر)
ملفوفہ: حسب بالا
تمام وفاقی سیکریٹری صاحبان
جائزہ رپورٹوں کا اعلان
(۱) حصول کنندہ ایجنسی پیش کردہ بولی کا جائزہ لینے کے لیے ایک مناسب اور واضح معیار طے کرے گی۔ یہ طے کردہ معیار بولی کی دستاویزات کا لازمی حصہ ہوں گے۔
(۲) اس معیار اور بولی کی دستاویزات میں بیان کردہ دیگر شرائط و قیود کے مطابق تمام بولیوں کا جائزہ لیاجائے گا۔
(۳) کوئی حصول کنندہ ایجنسی ایسی شرائط نہیں رکھے گی جو مختلف بولی دہندگان کے درمیان امتیاز پیدا کریں یا عام معمول سے ہٹ کر انھیں پورا کرنا مشکل ہو۔
(۴) معاہدہ حصول ایوارڈ کرنے سے دس یوم پہلے حصول کنندہ ایجنسی پیش کردہ بولیوں کے نتائج پر مبنی جائزہ رپورٹ کا اعلان کرے۔ اس رپورٹ میں بولیاں قبول کرنے یا مسترد کرنے کی وجوہات اور جواز (Justification)  بیان کیے جائیں۔
(بولیوں کی قبولیت یا استرداد/نامنظوری)
حکومت پاکستان
انضباطی ادارہ برائے سرکاری حصول(کابینہ ڈویژن)
نذرت بشیر
منیجنگ ڈائریکٹر
ٹیلی فون-------------------------
نمبر فائل ۔۱(۳) اسسٹنٹ ڈائریکٹر۔دوم/انضباطی ادارہ/۱۲ اسلا م آباد،۶؍اگست ۲۰۱۲ء
موضوع:  جائزہ رپورٹوں کا اعلان
محترم سیکریٹری صاحب،
انضباطی ادارہ برائے سرکاری حصول کو یہ اختیار دیا گیا ہے کہ وہ نگرانی/مانیٹرنگ اور قواعد سرکاری حصول ۲۰۰۴ء پر عمل درآمد کے ذریعے سرکاری سیکٹر میں حصول کنندہ ایجنسیوں/اداروں کی شفافیت ، کفایت، استعداد اور احتساب کو یقینی بنائے۔ 
یہ مشاہدہ کرنا حوصلہ افزا ہے کہ ان قواعد کے نفاذ کے وقت سے ان قواعد کی خلاف ورزی کی شرح حقیقی طو رپر بتدریج کم ہوئی ہے 
تاہم، حصول کنندہ ایجنسیاں ان میں سے چند قواعد پر روح کے مطابق مکمل طور پر عمل نہیں کرتیں۔
۲۔ قاعدہ ۳۵ کے اعتبار سے، حصول کنندہ ایجنسیاں معاہدہ حصول کرنے سے کم از کم دس یوم پہلے بولیوں کی قبولیت یا مسترد کرنے کا جواز دیتے ہوئے ایک رپورٹ کی صورت میں جائزہ بولی کے نتائج کا اعلان کریں گی۔
۳۔ مندرجہ بالا کے پیش نظر، یہ بات قابل تحسین ہو گی کہ اگر آپ کی وزارت/ڈویژن کے انتظامی کنٹرول کے تحت ادارہ/اداروں کو ہدایت کی جائے کہ سابقہ پیرا میں حوالہ شدہ قواعد سرکاری حصول ۲۰۰۴ء کے قاعدہ ۳۵ کی تعمیل یقینی بنائی جائے۔
نیک خواہشات کے ساتھ،
آپ کی مخلص،
(نذرت بشیر)
ملفوفہ: حسب بالا
تمام وفاقی سیکریٹری صاحبان
جائزہ رپورٹ
(قواعد سرکاری حصول ۲۰۰۴ء کے قاعدہ ۳۵ کے مطابق)
۱۔ نام حصول کنندہ ایجنسی-------------------------------------------------------------------------------
۲۔ طریقہ حصول--------------------------------------------------------------------------------------
۳۔ عنوان حصول--------------------------------------------------------------------------------------
۴۔ ٹینڈر انکوائری نمبر----------------------------------------------------------------------------------
۵۔ سرکاری حصول انضباطی اتھارٹی کا حوالہ نمبر(ٹی ایس ای)--------------------------------------------------
۶۔ اختتام بولی کی تاریخ و وقت---------------------------------------------------------------------------
۷۔ آغاز بولی کی تاریخ و وقت----------------------------------------------------------------------------
۸ وصول شدہ بولیوں کی تعداد---------------------------------------------------------------------------
۹۔ جائزہ بولیوں کی تعداد-------------------------------------------------------------------------------
۱۰۔ جائزہ بولیوں کی تفصیل------------------------------------------------------------------------------
نمبر
نام بولی دہندہ
ٹیکنیکل
(اگر قابل اطلاق ہو)
مالیاتی 
(اگر قابل اطلاق ہو)
جائزہ شدہ قیمت
قاعدہ/ضوابط/ معیاری بولی/ دستاویز پالیسی/ استرداد/قبولیت کی بنیاد (قواعد سرکاری حصول ۲۰۰۴ء کے قاعدہ ۵ ۳کے مطابق)
حسب ضرورت کالم میں اضافہ کریں
کم ترین جائزہ شدہ بولی دہندہ---------------------------------------------------------------------------------
۱۱۔ کوئی دوسری اضافی/تائیدی معلومات جن میں حصول کنندہ ایجنسی شریک کرنا چاہے۔
دستخط----------------------------
دفتری مہر------------------------
معیاری بولی دستاویزات
(محترمہ نذرت بشیر، منیجنگ ڈائریکٹر،انضباطی ادارہ برائے سرکاری حصول اشیاء وخدمات کی طرف سے وفاقی سیکریٹری صاحبان کو خط)
انضباطی ادارہ برائے حصول اشیاء و خدمات
کابینہ ڈویژن،حکومت پاکستان
نذرت بشیر
منیجنگ ڈائریکٹر
نمبر ۲۔/۳ایم و آئی/۲۰۱۴ئ اسلا م آباد،۱۸؍مارچ۲۰۱۴ء
موضوع: سرکاری حصول اشیاء و خدمات قواعد ۲۰۰۴ء کے قاعدہ ۲۳(۱) کانفاذ
محترم سیکریٹری،
انضباطی ادارہ برائے سرکاری حصول اشیاء خدمات (پی پی آر اے)کو اختیار دیا گیا ہے کہ سرکاری شعبہ کی حصول کنندہ ایجنسیوں/اداروں کی شفافیت ، معیشت، استعداد اور جواب دہی یقینی بنانے کے لیے سرکاری حصول اشیاء و خدمات قواعد ۲۰۰۴ء کے ذریعے نگرانی اور نفاذ کیا جائے۔
یہ مشاہدہ کرنا حوصلہ افزا ہے کہ ان قواعد کی تشہیر سے، ان قواعد کی خلاف ورزیوں کی شرح بڑی حد تک کم ہو گئی ہے۔ 
تاہم، حصول کنندہ ایجنسیاں ان قواعد میں سے چند پر حقیقی مقصد کے مطابق سختی کے ساتھ عمل نہیں کرتے۔
۲۔ سرکاری حصول اشیاء و خدمات قواعد ۲۰۰۴ء کے قاعدہ ۲۳(۱) کے اعتبار سے، حصول کنندہ ایجنسیوں کے لیے واجب التعمیل ہے کہ صحیح اور غیر مبہم بولی دستاویزات تحریرکریں جو بولی کی دعوت کی اشاعت کے فوراً بعد بولی دہندگان کو دستیاب ہوں گے۔ 
یہ مشاہدہ کیا گیا ہے کہ چند معاملات میں، حصول کنندہ ایجنسیاں ایسی بولی دستاویزات تحریر نہیں کرتیں جو قواعد مذکورہ کے قاعدہ ۵۰ کے تحت غلط/ ناقص/ناقابل اعتبار حصول سمجھا جائے گا۔ 
سرکاری حصول اشیاء و خدمات قواعد ۲۰۰۴ء کاقاعدہ ۲۳ (۱) ذیل میں نقل کیا جاتاہے۔
’’حصول کنندہ ایجنسیاں صحیح اور غیر مبہم بولی دستاویزات تحریر کریں گی جو بولی کی دعوت کی اشاعت کے فوراً بعد بولی دہندگان کو دستیاب ہو ں گی۔‘‘
۳۔ مندرجہ بالا کے پیش نظر، یہ باعث ممنونیت ہو گا اگر آپ کی وزارت/ڈویژن کے انتظامی کنٹرول کے تحت اداروں کو ہدایت کی جائے جس کا حوالہ سابق پیرا میں دیا گیا ہے۔ سرکاری حصول اشیاء و خدمات قواعد ۲۰۰۴ء کے قاعدہ ۲۳(۱) کی تعمیل یقینی بنائیں۔
بہترین آداب کے ساتھ
آپ کی مخلص،
(نذرت بشیر)
تمام وفاقی سیکریٹری صاحبان/ ایڈیشنل سیکریٹری صاحبان انچارج، وزارتیں/ڈویژن، اسلام آباد
باب نمبر۳۸
حکومت میں سرکاری حصول اشیاء و خدمات کا نظام وفاقی محتسب کمیٹی کی سفارشات
(سینیٹر(ریٹائرڈ) ڈاکٹر ایس ایم ظفر، سابق وزیر برائے قانون و انصاف کا خط مورخہ ۱۷ نومبر ۲۰۱۶ء)
(ایڈمرل محمد ذکا ء اللہ نشان امتیاز(عسکری) چیف آف نیول سٹاف کا خط مورخہ ۲۵ نومبر ۲۰۱۶ء)
(جناب محمد مسعود خان، صدر آزاد جموں و کشمیر کا خط مورخہ ۳۰ نومبر ۲۰۱۶ء)
(لیفٹیننٹ جنرل رضوان اختر (عسکری) ڈائریکٹر جنرل ، انٹر سروس انٹیلی جینس کا خط مورخہ ۳دسمبر ۲۰۱۶ء)
(جناب اشرف ایم وتھرا گورنر سٹیٹ بینک پاکستان، کراچی کا خط مورخہ ۱۳ دسمبر ۲۰۱۶ء)
سرکاری حصول اشیاء و خدمات کا نظام وفاقی محتسب کمیٹی کی سفارشات
قواعد سرکاری حصول اشیاء ، خدما ت و تعمیرات
(۱) اشیاء و خدما ت حاصل کنندہ ہر ادارے میں چیف پروکیورمنٹ افسر کا اعلان بذریہ گزٹ/جریدہ کیا جائے۔
(۲) اشتہار کے مختلف طریقوں کے لیے مالیاتی حدود میں اضافہ کرنے کی ضرورت ہے۔
(۳) معمولی خریداری اور درخواست برائے کوٹیشن/نرخ کی حد میں اضافہ کیا جائے۔
(۴) ٹھیکیداروں/فراہم کنندگان کی بلیک لسٹ /فہرست ناپسندیدہ افراد میں رسائی کو شامل کیاجائے؛ یعنی جنھیں عالمی بینک، ایشیائی ترقیاتی بینک وغیرہ نے ناپسندیدہ افراد کی فہرست/بلیک لسٹ میں شامل کیا ہو۔ حفظ ما تقدم/پہلے سے حفاظتی اقدامات بھی متعارف کرائے جائیں تاکہ ناپسندیدہ فرم اپنا نام تبدیل کر کے کام جاری نہ رکھے۔ (کارروائی: ادارہ  انضباط، حصول اشیاء و خدمات)
(۵) اپیل کے حق کے لیے غیر جانبدار یا دوسرا مرحلہ موجود نہیں ہے۔ طویل مقدمہ بازی سے بچنے کے لیے حل تنازعات کا طریق کار متعارف کرایا جائے۔ 
ازالہ شکایت کے موجودہ قاعدہ میں، سیکریٹری/سربراہ ادارہ کو اپیل پیش کرنے کی گنجائش پیدا کی جائے۔ 
(کارروائی: ادارہ انضباط ،حصول اشیاء و خدمات)
(۶) ایک نیا قاعدہ شامل کیا جائے تاکہ ادارہ حصول اشیاء وخدمات میعادی طور پر حصول اشیاء و خدمات کی سرگرمیوں کے ریکارڈ کا جائزہ لے اور اس جائزہ میں
(۱) سب سے زیادہ قیمت کی دس اشیاء و خدمات کا انتخاب کرے؛ اور(۲)حصول کنندہ اداروں کے باقی لین دین میں ایک خاص تعداد کا سرسری آڈٹ کرے۔ 
(کارروائی: ادارہ انضباط، حصول اشیاء و خدمات)
(۷) فریم ورک ایگریمنٹ/ سمجھوتا برائے نظام کار سے متعلق نیا قاعدہ شامل کیا جائے جس کے ذریعے اشیاء و خدمات کا حصول مندرجہ ذیل صورتوں میں کیا جائے: کسی خاص شے کی ایک مخصوص مقدار، مجموعۂ اشیاء و خدمات اور ایک متفقہ رقم یا شرح پر کسی مخصوص مدت میں تعمیر۔
 (کارروائی: ادارہ انضباط حصول اشیاء وخدمات)
(۸) ایسی صورت حال کے لیے ایک نیا قاعدہ شامل کیا جائے جس میں حصول کنندہ ایجنسی اپنے وسائل لیبر/مزدور، ضروری اشیاء میٹریل اور سپلائی/فراہمی کو استعمال کرتے ہوئے تعمیراتی کام کرائے۔(کارروائی: ادارہ انضباط حصول اشیاء و خدمات)
(۹) حصول اشیاء و خدمات کے لیے ایک نیا قاعدہ شامل کیا جائے (کارروائی: ادارہ انضباط حصول اشیاء و خدمات)
(۱۰) اگر ٹھیکیدار کنٹریکٹ/ ٹھیکہ میں اتفاق کردہ مدت میں کوئی یا تمام اشیاء، تعمیرات یا خدمات فراہم کرنے میں ناکام ہو جائے تو حصول کنندہ ایجنسی ٹھیکیدار کی تحریری درخواست، جس میں ناکامی کی وجوہات بھی بیان کی گئیں ہوں، کے مطابق مدت ٹھیکہ میں اضافہ کر دے یا بطور تصفیہ شدہ ہرجانہ ایک رقم منہا کرے جو تاخیر کی صورت میں ٹھیکہ میں درج شدہ فی صد فی ہفتہ یا اس کے حصہ کے برابر رقم ہو۔ 
(کارروائی: ادارہ انضباط حصول اشیاء و خدمات)
معیاری دستاویزات برائے بولی
(۱۱) اشیاء اور مشاورتی خدمات کے لیے ’’معیاری دستاویزات برائے بولی‘‘ بتائی جائیں۔ 
(کارروائی: ادارہ انضباط حصول اشیاء و خدمات)
مجموعی حصول اشیاء و خدمات
(۱۲) کم از کم سٹیشنری جیسی عام استعمال ہونے والی اشیاء کے مجموعی حصول کے لیے قواعد بنائے جائیں۔ 
(کارروائی: ادارہ انضباط حصول اشیاء و خدمات)
ارکان بورڈ برائے ادارہ انضباط حصول اشیاء و خدمات
(۱۳) ادارہ انضباط حصول اشیاء و خدمات کے بورڈ کے ارکان میں پرائیویٹ/نجی ارکان بھی شامل کیے جائیں۔  
مفادات کا ٹکراؤ کم سے کم کرنے کے لیے بورڈ میں ارکان کو مناسب ترکیب سے شامل کیا جائے۔ قانون ڈویژن اور منصوبہ بندی ڈویژن کے سیکریٹری صاحبان کی شمولیت پر غو رکیا جائے۔
(۱۴) انتظامی طو رپر یہ ادارہ کابینہ ڈویژن کے تحت کام کرتاہے؛ اس لیے سیکریٹری کابینہ ڈویژن کو بورڈ میں شامل کیاجائے۔ 
(کارروائی: کابینہ ڈویژن)
مستثنیات
(۱۵) اصولی طور پر، ایسا معلوم ہوتا ہے کہ ادارہ انضباط حصول اشیاء و خدمات کے اطلاق سے استثنا قواعد کی روح کی خلاف ورزی ہے۔
اس بات کی مؤثر روک تھام ہونی چاہیے کہ ان قواعد کا بے جا استعمال نہ ہو سکے۔ان قواعد سے استثنا صرف قومی/ سرکاری مفاد میں دیا جائے اور ان وجوہات کو واضح طو رپر تحریر کیاجائے۔ 
(کارروائی: ارکان بورڈ ادارہ انضباط حصول اشیاء و خدمات)
پروجیکٹوں کے لیے اوقات نامہ
(۱۶) پروجیکٹوں کی تکمیل کے لیے اوقات نامہ قابل پابندی ہو اور اس کی عام طور پر نظرثانی کی جائے۔
(۱۷) حصول کنندہ ایجنسیاں اصل تکمیلی لاگت کی فہرست تیار کریں اور ادارہ انضباط حصول اشیاء و خدمات کو بھی مطلع کریں۔ 
(کارروائی: ادارہ حصول انضباط اشیاء و خدمات)
صلاحیت سازی
(۱۸) ادارہ انضباط حصول اشیاء و خدمات کے قواعد کے بارے میں عوام کی آگاہی اور حصول اشیاء و خدمات کی سرگرمیوں میں مصروف عملہ کی صلاحیت سازی ضروری ہے۔ قومی انسٹی ٹیوٹ برائے سرکاری حصول اشیاء و خدمات کے علاوہ انتظامی تربیتی اداروں میں بھی ان قواعد کی تربیت ہونی چاہیے۔
(کارروائی: ادارہ انضباط حصول اشیاء و خدمات/ انتظامی تربیتی ادارے)
(۱۹) برقیاتی تربیت، نصف یوم تربیت یا سہ روزہ تربیتی کورسوں کے ذریعے حصول کنندہ اداروں میں افسروں اور ارکان عملہ کے طے کردہ گروپ کی صلاحیت سازی کے لیے باقاعدہ طریق کار اختیار کیا جائے۔ 
(کارروائی: ادارہ انضباط حصول اشیاء و خدمات)
(۲۰) ادارہ انضباط حصول اشیاء و خدمات اکادمیوں اور تعلیمی اداروں کے استعمال کے لیے تربیتی کورس برائے حصول اشیاء و خدمات تیار کرے۔
(کارروائی: ادارہ انضباط حصول اشیاء و خدمات)
(۲۱) ایسے افراد جنھوں نے تربیت حاصل کر لی ہو، کی کارکردگی کا جائزہ لیاجائے تاکہ حصول اشیاء و خدمات کی اصل کارکردگی پر تربیت کے اثر کا جائزہ لیاجا سکے۔ 
(کارروائی: ادارہ انضباط حصول اشیاء و خدمات)
برقیاتی حصول اشیاء و خدمات
(۲۲) حصول اشیاء و خدمات کا برقیاتی نظام بنایا جائے جو صرف رجسٹر شدہ فراہم کنندگان کے لیے مخصوص ہو اور اس کے ساتھ ایک واضح سٹریٹیجی بنائی جائے۔ 
(کارروائی: ادارہ انضباط حصول اشیاء و خدمات)
(سینیٹر(ریٹائرڈ) ڈاکٹر ایس ایم ظفر، سابق وزیر برائے قانون و انصاف کا خط)
جمعرات، ۱۷ نومبر ۲۰۱۶ء
محترم سلمان فاروقی،
۳۱؍اکتوبر ۲۰۱۶ء کے آ پ کے خط اور حکومت کے نظام حصول پر رپورٹ کا حوالہ۔ مکمل رپورٹ کا مطالعہ کرنے میں وقت خرچ ہونے کی وجہ سے جواب دینے میں کچھ تاخیر ہوئی۔ 
اپنی پریکٹس کے دوران، مجھے حکومت پاکستان کے چند معاملات برائے حصول اشیاء کا دفاع کرنا پڑا۔ 
اس رپورٹ کا مطالعہ کرتے ہوئے، دوران سماعت اور حتمی فیصلہ میں جج صاحبان کے مشاہدات کو پیش نظر رکھتے ہوئے، میں امید کر رہاتھا کہ حصول اشیاء وخدمات کا سرکاری نظام مناسب طور پر دوبارہ تشکیل دیاجائے گا۔
اس لیے یہ رپورٹ میرے لیے ایک اچھی خبر تھی کہ اس سلسلے میں کچھ ایسی سنجیدہ کوششیں کی گئی ہیں جو اس موضوع پر مستقل کمیٹی اور سینیٹ کے کام کو بہتر کر سکتی ہیں۔
تاہم حکومت کے اندر اور باہر رہنے کے دوران تجربے کے ذریعے ماضی میں جس بات نے مجھے پریشان کیاہے وہ یہ کہ حکومتیں جس طرح رپورٹیں بہت خوشی کے ساتھ وصول کرتی ہیں اسی طرح تیز رفتاری سے نااہل ضابطہ پرستانہ کمیٹیوں کو ارسال کر کے، انھیں نظر انداز کر دیتی ہیں۔ 
اس لیے میں تجویز کرتا ہوں کہ اس طرح کی اور دیگر رپورٹیں ارسال کرنے کے بعد، آپ کی رہنمائی کے تحت دفتر وفاقی محتسب اس بات کو یقینی بنائے کہ ان سفارشات پر عمل کیا گیا ہے اور ان کو نافذ کیا گیا ہے 
بصورت دیگر ، آپ کی اور ہماری کوششیں صرف ردی کی ٹوکری اور ہماری مایوسی میں اضافہ کریں گی۔
ایک ایسانظام ضرور ہونا چاہیے جس کے ذریعے رپورٹ وصول ہونے کے مناسب وقت کے بعد رپورٹ کا نتیجہ معلوم کر سکیں۔
آپ کا مخلص،
(سینیٹر ڈاکٹر ایس ایم ظفر)
ڈاکٹر ایس ایم ظفر: سینئر ایڈووکیٹ، سپریم کورٹ پاکستان، رکن سینیٹ پاکستان (مارچ ۲۰۰۶ء۔ مارچ ۲۰۱۲)، وزیرِ قانون و انصاف (۱۹۶۵ء۔۶۹)، صدر ہائی کورٹ بار ایسوسی ایشن لاہور (۱۹۷۵ء)، صدر، سپریم کورٹ بار ایسوسی ایشن(۱۹۷۹ء)، بانی رکن انسانی حقوق سوسائٹی پاکستان(۱۹۷۶ء)، چیئرمین انسانی حقوق سوسائٹی پاکستان، چیئرمین کلچرل ایسوسی ایشن پاکستان، چانسلر، ہمدرد یونیورسٹی۔

(چیف آف نیول سٹاف کی طرف سے خط)
ایڈمرل محمد ذکاء اللہ (نشان امتیاز)عسکری چیف آف نیول سٹاف صدر دفتر بحریہ، اسلام آباد

نیم سرکاری خط۔/۲/۶۰۰۹ڈی پی (این) رابطہ ۲۵ ؍نومبر ۲۰۱۶ء
محترم سلمان فاروقی صاحب،
انتہائی ممنونیت کے ساتھ میں نے ۱۳؍ اکتوبر ۲۰۱۶ء کا تحریر کردہ آپ کا خط وصول کیا جس کے ساتھ ’’بد انتظامی پر غور کرنے اور اس کاحل پیش کرنے اور شفافیت یقینی بنانے کے لیے حکومت کے نظام حصول اشیاء و خدمات پر وفاقی محتسب رپورٹ‘‘ کی کاپی/نسخہ بھی تھا۔ 
ہمارے ملک کو درپیش معاشی چیلنجوں کے اعتراف میں، سرکاری دائرہ اختیار میں ہر جگہ کمیٹی کی سفارشات پر عمل درآمد باکفایت لاگت لائے گی جبکہ ہمارے قلیل بجٹ/ میزانیہ سے عملی اور انتظامی فائدہ زیادہ سے زیادہ ہوگا۔ 
متعلقہ عملہ کی رہنمائی اور تعلیم کے لیے پاکستان بحریہ کے اندر اس رپورٹ کے مندرجات تقسیم کیے جا رہے ہیں۔
۲۔ وزارت دفاع کے تعین کردہ محدود بجٹ/میزانیہ سے،سرکاری انضباطی ادارہ برائے حصول اشیاء و خدمات اور وزارت دفاعی پیداوار/ڈی جی دفاعی پیداوار کی طرف سے نافذ کردہ قواعد حصول اشیاء وخدمات کی حدود کے اندر رہتے ہوئے، پاکستان بحریہ نے ہمیشہ وزارت دفاع کے تعین کردہ محدود بجٹ/میزانیہ سے زیادہ سے زیادہ فائدہ حاصل کرنے کی کوشش کی ہے۔ 
پاکستان بحریہ میں حصول اشیاء و خدمات کے عمل کو بہتربنانے کے لیے، کئی نئی پیش قدمیاں کی گئی ہیں۔
ان پیش قدمیوں میں عملہ بحریہ کی ضروریات کی فوقیت، بولی کا شفاف عمل اور مستقل اپیل کمیٹی کاادارہ شامل ہیں تاکہ فراہم کنندکان کی جائز شکایات کا ازالہ کیا جا سکے۔ 
پاکستان بحریہ نے معاہداتی سرگرمیوں کی الیکٹرونک/برقیاتی عمل کاری کے لیے’’ انتظامی نظام برائے حصول اشیاء و خدمات‘‘ بھی قائم کیا ہے۔
۳۔ میں آپ کا شکریہ ادا کرتاہوں اور آپ کی عظیم الشان سرگرمیوں کے لیے مکمل حمایت پیش کرتاہوں۔
انتہائی نیک خواہشات کے ساتھ ،
آپ کامخلص،
(-----------دستخط-----------)
(صدر آزاد جموں و کشمیر کی طرف سے خط)
آزاد جموں و کشمیر صدر ہاؤس
صدر								           
صدر بلاک، کشمیر ہاؤس
ایف۔ ۲/۵، اسلام آباد
نمبر پی ایس/۲۰۱۶/۶۴۰ئ ۳۰؍نومبر ۲۰۱۶ء
محترم جناب فاروقی صاحب،
السلام علیکم،
بد انتظامی پر غور کرنے اور اس کا حل پیش کرنے اور شفافیت یقینی بنانے کے لیے حکومتی نظام برائے حصول اشیاء و خدمات پر وفاقی محتسب رپورٹ میں ہمیں شریک کرنے، پر میں آپ سے اپنی ممنونیت کا اظہار کرنا چاہتاہوں۔ 
یہ رپورٹ آپ کی قیادت کا اَن مِٹ/پکا نشان ظاہر کرتی ہے۔ اچھی طرز حکمرانی اور قومی ترقی کا کلیدی اصول شفافیت ہے۔ 
مناسب قانون سازی اور قانون کی حکمرانی کی بنیاد پر شفافیت پیش گوئی کرنے کی صلاحیت میں اضافہ کرتی ہے اور اداروں پر اعتماد بڑھاتی ہے۔ 
حصول اشیاء و خدمات میں مالیاتی شفافیت اور انصاف کے ذریعے ، اگر ہم نظام میں موجود کمزوریوں پر غور کریں اور ان کا حل پیش کر سکیں تو سرکاری وسائل کا بہت بڑا حصہ بچایا جا سکے گا اور ترقیاتی پروجیکٹوں پر خرچ کیاجا سکے گا۔
معمول کے معاملات پر بحث کرنے کی بجائے، رپورٹ مؤثر طور پر حصول اشیاء و خدمات کے دوران سرکاری محکموں میں بد عنوانی کی وجوہات پر توجہ دیتی ہے۔
میں امیدکرتاہوں کہ حکومت پاکستان رپورٹ کی قابل قدر سفارشات سے مکمل فائدہ اٹھائے گی۔
میرے انتہائی آداب کے ساتھ،
آپ کا مخلص،
(محمد مسعود خاں)
جناب محمدسلمان فاروقی،
وفاقی محتسب پاکستان
صدر انجمن ایشیائی محتسب صاحبان
صدر ایشیائی علاقہ، بین الاقوامی محتسب انسٹی ٹیوٹ، اسلا م آباد،پاکستان
(ڈائریکٹر جنرل خبررسانی افواج پاکستان کی طرف سے خط)								     
لیفٹیننٹ جنرل
رضوان اختر
ڈائریکٹر جنرل، آئی ایس آئی
جناب ایم سلمان فاروقی
وفاقی محتسب پاکستان 
۳۶۔خیابان دستور ، اسلام آباد
نمبر: پی ایف//۲۱ڈی او ۳؍دسمبر۲۰۱۶ء
قابل احترام وفاقی محتسب،

’’بدانتظامی کی طرف توجہ دینے اور شفافیت یقینی بنانے کے لیے حکومتی نظام برائے حصول اشیاء و خدمات پر رپورٹ‘‘ میں شریک کرنے پر میں آپ کا شکر گزار ہوں۔
 اس موضوع پر آپ کی پہل کاری اور سفارشات حصول اشیاء و خدمات اور ٹھیکوں کے موجودہ نظام کو بہتر بنانے کے لیے کافی مناسب خیال کی جاتی ہیں اگرچہ ان کا انحصار ذمہ دار لوگوں کی طرف سے عمل درآمد پر ہے۔
۲۔ حکومت کی سطح پراور انفرادی ادارے کی سطح پر ضروری قانون سازی/احکامات کے لیے آپ کی کوششوں کی یہ دفتر حمایت کرتاہے۔
نیک خواہشات اور آداب کے ساتھ *
آپ کا مخلص *
(--------دستخط---------)
ہاتھ سے تحریر کردہ
(گورنر سٹیٹ بینک کی طرف سے خط)
بینک دولت پاکستان،کراچی
اشرف ایم وتھرا
گورنر
حوالہ: ۸۲۵۲ دسمبر ۱۳، ۲۰۱۶ء
موضوع:	بد انتظامی* پر غور کرنے، اس کا حل پیش کرنے اور شفافیت یقینی بنانے کے لیے حکومتی نظام برائے حصول اشیاء و خدمات پر وفاقی محتسب کی رپورٹ
محترم جناب ایم سلمان فاروقی،	
میں ذاتی طو رپر باعث عزت محسوس کرتاہوں اور آپ کا شکر گزار ہوں کہ آپ نے سرکاری حصول اشیاء و خدمات پر بہترین تجزیہ میں ہمیں بروقت شریک کیا۔ 
حصول اشیاء و خدمات کے مسائل کے مکمل دائرہ کار کے متوازن اور گہرے تجزیے کے ساتھ سفارشات، ارکان ٹیم کی کوششوں کے معیار کا بجائے خود کافی ثبوت ہیں۔ 
سرکاری سیکٹر/شعبہ میں نمایاں ادارے کے طور پر، سٹیٹ بینک پاکستان سرکاری انضباطی ادارہ برائے حصول اشیاء و خدمات کے جاری کردہ سرکاری قواعد برائے حصول اشیاء و خدمات کی سختی کے ساتھ تعمیل کر رہا ہے؛ تاہم مجھے اعتماد ہے کہ اس رپورٹ کے معیاری مندرجات ہمارے ادارے میں حصول اشیاء و خدمات کی پالیسی اور طریق کار کو مزید تقویت دیں گے۔ یہ رپورٹ ایسی مطلوبہ تبدیلیاں کرنے میں مقننہ اور پالیسی سازوں کی بھی مدد کرے گی اور اس میں اضافہ کرے گا اور ساتھ ہی حصول اشیاء و خدمات کے عمل میں شفافیت کو برقرار رکھے گا۔ حصول اشیاء و خدمات کے لیے ’’قدرزر‘‘ کو تقویت دے گی ۔ 
میں ایک بار پھر اس سرکاری مفاد کی حامل پیش قدمی کے لیے آپ کو بذات خود اور تمام ارکان ٹیم کو اس رپورٹ کے ذریعے اپنی بصیرت میں شریک کرنے پر اپنی احسان مندی کا اظہار کرتاہوں۔
مخلصانہ ذاتی آداب کے ساتھ،
آپ کا مخلص،
(اشرف ایم وتھرا)
گورنر
جناب ایم سلما ن فاروقی
وفاقی محتسب پاکستان
۳۶۔خیابان دستور، اسلام آباد
سالانہ منصوبہ حصول برائے مالیاتی سال
(قواعد سرکاری حصول ۲۰۰۴ء کے قاعدہ ۸  اور  ۹ کے تحت)
نام حصول کنندہ ایجنسی---------------------------------------------------------------------------------------------------------------------------------
تکمیل کی مفروضہ تاریخ تصریح
عطائے معاہدہ کی مفروضہ تاریخ
نوٹس حصول کی اشاعت کی مفروضہ تاریخ
سالانہ منصوبہ حصول اس مفروضہ پر تیار کیا جائے کہ تمام تعین کردہ بجٹ جاری ہو گا۔
طریقہ حصول سے مراد ہے کہ کھلی مسابقتی بولی / وقتی ، تجرباتی، عارضی ،قلیل خریداریاں/کوٹیشن/براہ راست معاہدہ کاری/گفت و شنیدکردہ  ٹینڈر کاری۔

نام حصول کنندہ
تخمینہ شدہ قیمت
نام حصول (تفصیل)
﻿ باب نمبر ۳۹
یاددہانی (مراسلہ)
فہرست مندرجات
صفحہ نمبر
نمبر شمار
تعارفی نوٹ
(نظام یاددہانی)
یاددہانی (نیم سرکاری خط) (مواد برائے تقریر میزانیہ)
یاددہانی (نیم سرکاری خط) (مواد برائے تقریر بجٹ)
یاددہانی (نیم سرکاری خط) (ثقافتی تبادلوں کا پروگرام)
یاددہانی (نیم سرکاری خط) (آراء/تجاویز کی جلد ترسیل کے لیے درخواست)
یاددہانی (نیم سرکاری خط) (کسی خاص معاملہ میں کی گئی کارروائی کے بارے میں مطلع کرنے کی درخواست)
یاددہانی (نیم سرکاری خط) (آراء/تجاویز جلد از جلد ارسال کرنے کی درخواست)
(۱) ایک معقول مدت گزرنے کے بعد غیر سرکاری نوٹ یا دفتری یادداشت کی صورت میں پہلا یاددہانی مراسلہ جاری کیا جائے کا۔
(۲) اگرضروری ہو تو متعلقہ افسر یا ڈپٹی سیکریٹری نیم سرکاری خط کی صورت میں دوسرا مراسلہ یاددہانی جاری کرے گا۔
(۳) اگر پھر بھی جواب وصول نہ ہو تو جائنٹ سیکریٹری ، ایڈیشنل سیکریٹری یا سیکریٹری کی سطح پر معاملہ اٹھایا جائے گا۔
(۴) تحریری یاددہانی مراسلوں کے ساتھ ٹیلی فون پر بھی یاددہانی کرائی جائے گی۔
(۵) نیم سرکاری خط کی صورت میں مراسلہ یاددہانی کا جواب اسی مرتبہ کے افسر کی طرف سے دیا جائے گا۔
(۶) تیسرا مراسلہ یاددہانی وصول ہونے کی صورت میں، وصول کنندہ افسر جہاں کہیں ممکن ہو،زیر التوا فائل خود حاصل کرے گا اور جتنا ممکن ہو عجلت کے ساتھ یہ معاملہ نمٹائے گا یا متعلقہ افسر سے اس معاملہ کی فوری انجام دہی کرائے گا۔
یاددہانی(بجٹ/میزانیہ تقریر کے لیے مواد ارسال کرنے کے لیے درخواست)
نام-------------------وزارت مالیات-------عہدہ---------مالیات ڈویژن
ٹیلی فون--------------حکومت پاکستان
نمبر-----------اسلام آباد، ------تاریخ--------
محترم جناب-------------------،
براہ کرم وزیر مالیات کی اگلی بجٹ /میزانیہ تقریر کے لیے مواد سے متعلق میرے نیم سرکاری خط نمبر-------------- مورخہ------------کی طرف رجوع کریں۔ اس خط میں درخواست کی گئی تھی کہ متعلقہ مواد اس ڈویژن کو -----تاریخ------ تک ارسال کیا جائے۔
۲۔ چونکہ آپ کے ڈویژن سے ابھی تک مواد وصول نہیں ہوا ہے، آپ سے درخواست ہے کہ جتنا جلد ممکن ہو مطلوبہ مواد ارسال کیا جائے۔
احترام کے ساتھ،
آپ کا مخلص،
(-----نام------)
-----عہدہ------
جناب -------------
-------عہدہ-------
----------ڈویژن
اسلام آباد
یاددہانی:(----نام ملک----کے ساتھ ثقافتی تبادلہ پروگرام)
نام---------وزارت------عہدہ-----ڈویژن
ٹیلی فون---------حکومت پاکستان
نمبر--------------------					       اسلام آباد، تاریخ------------------
محترم جناب-------------------،
السلام علیکم،
میں آپ کی توجہ اس ڈویژن کی دفتری یادداشت نمبر------------مورخہ------------ اور مابعد یاددہانیوں مورخہ-------------اور --------------کی طرف مبذول کرانا چاہتا ہوں، جو -------(نام ملک)------کے ساتھ ثقافتی تبادلوں کے پروگرام کے بارے میں ہے۔
۲۔ آپ سے درخواست ہے کہ از راہ کرم اس معاملے کی طرف توجہ دیں اور مطلوبہ معلومات جلد از جلد ارسال کریں۔
احترام کے ساتھ،
آپ کا مخلص،
(-----نام------)
-----عہدہ------
جناب -------------
جائنٹ سیکریٹری،
----------ڈویژن، اسلام آباد
یاددہانی:(----------آراء/تجاویز expediteکرنے کی درخواست)
نام------------وزارت -------------عہدہ-------ڈویژن
ٹیلی فون---------حکومت پاکستان
نمبر------------------اسلام آباد، تاریخ------------------
محترم جناب-------------------،
اس ڈویژن کے اسی نمبر کے نیم سرکاری خط مورخہ--------------کے ساتھ توقف کی گئی/رُکی ہوئی مراسلت کی طرف رجوع کریں۔
۲۔ میں شکر گزار ہوں گا اگر آپ اس معاملہ پر تحقیق کریں اور اپنی آراء/ تجاویز ارسال کرنے میں جلدی کریں۔
نیک تمناؤں کے ساتھ،
آپ کا مخلص،
(-----نام------)
-----عہدہ------
جناب -------------،
-------عہدہ-------،
----------ڈویژن،
اسلام آباد
یاددہانی ۔نیم سرکاری خط(کسی خاص معاملہ میں کی گئی کارروائی کے بارے میں مطلع کرنے کی درخواست)
نام------------وزارت -----------------عہدہ---------ڈویژن
ٹیلی فون---------حکومت پاکستان
نمبر--------------------					       اسلام آباد، تاریخ------------------
محترم جناب-------------------،
براہ کرم اس ڈویژن کے غیر سرکاری نوٹ نمبر------------------مورخہ-----------------اور مذکورہ بالا موضوع پر، ---------(تاریخ)--------کو ، آپ کے ساتھ زیر دستخطی کی گفتگو کی طرف رجوع کریں۔ ---------------حصول کے لیے، کی گئی کارروائی کے بارے میں اس ڈویژن کو مطلع کریں۔
نیک تمناؤں کے ساتھ،
آپ کا مخلص،
(-----نام------)
-----عہدہ------
جناب -------------
-------عہدہ-------
----------ڈویژن، اسلام آباد
یاددہانی۔نیم سرکاری خط(آراء/تجاویز جلد از جلد ارسال کرنے کی درخواست)
نام-------------وزارت ---------------عہدہ----ڈویژن
ٹیلی فون---------حکومت پاکستان
نمبر--------------اسلام آباد، تاریخ------------------
محترم جناب-------------------،
براہ کرم اسی نمبر کے نیم سرکاری خط نمبر مورخہ------------------بابت-------------------کے بارے میں رجوع کریں۔
۲۔ میں شکر گزار ہوں گا اگر آپ اس معاملے میں تحقیق کریں اور جتنا جلد ممکن ہو اپنی آراء/تجاویز سے ہمیں استفادہ کا موقع دیں۔
نیک تمناؤں کے ساتھ،
آپ کا مخلص،
(-----نام------)
-----عہدہ------
جناب -------------
-------عہدہ-------
----------ڈویژن، اسلام آباد
باب نمبر۴۰
قواعد کار ۱۹۷۳ء، مقرر ہ طریق کار کی خلاف ورزی
فہرست مندرجات
تعارفی نوٹ
(قواعد کار ۱۹۷۳ء)
(سیکریٹری امور عملہ کی طرف سے متعلقہ وزارت کے سیکریٹری کو خط)
(قواعد کار ۱۹۷۳ء)
اسلامی جمہوریہ پاکستان کے آئین کے آرٹیکل ۹۰ کی رُو سے وفاق کا انتظامی اختیار صدر مملکت کو حاصل ہو گا اور وہ اسے یا تو براہ راست خود یا اپنے ماتحت افسروں کے ذریعے آئین کے مطابق استعمال کرے گا۔
وفاق کے انتظامی اختیار کا اطلاق ان معاملات پر ہو گا جن کے بارے میں مجلس شوریٰ (پارلیمنٹ)کو قوانین وضع کرنے کا اختیار ہے۔
ان معاملات میں پاکستان میں اور اس سے باہر کے علاقوں کے متعلق حقوق، اختیار اور دائرہ اختیار کو بروئے کار لانا شامل ہے، مگر شرط یہ ہے کہ مذکورہ اختیار کا سوائے اس کے کہ آئین میں یا مجلس شوریٰ (پارلیمنٹ) کے وضع کردہ کسی قانون میں صراحت موجود ہو، کسی صوبے میں کسی ایسے معاملہ پر اطلاق نہیں ہو گا جس کے بارے میں صوبائی اسمبلی کو بھی قوانین وضع کرنے کا اختیار ہو گا۔
(۱) وفاقی کا انتظامی اختیار، وزیراعظم اور وفاقی وزراء پر مشتمل وفاقی حکومت، صدر مملکت کے نام پر بروئے کار لائے گی۔ 
وفاقی حکومت وزیراعظم کے ذریعے اپنے فرائض ادا کرے گی۔ وزیراعظم وفاق کا منتظم اعلیٰ ہو گا۔ 
اپنے کارہائے منصبی انجام دینے کے لیے براہ راست یا وفاقی وزراء کے ذریعے عمل کرے گا۔
(۲) وفاقی حکومت کی سفارش پر مجلس شوریٰ(پارلیمنٹ) قانون کے ذریعے وفاقی حکومت کے افسروں یا ماتحت ہیئت ہائے مجاز کو کارہائے منصبی تجویز کر سکتی ہے۔
(۱) اسلامی جمہوریہ پاکستان کے آئین کے آرٹیکل ۹۹ کی رُو سے وفاقی حکومت کے تمام انتظامی اختیارات صدر مملکت کے نام سے استعمال کیے جاتے ہیں۔ 
وفاقی حکومت کو اختیار ہے کہ قواعدکے ذریعے ان احکام اور دیگر دستاویزات کے توثیق کے طریقے کی صراحت کرے جو صدر مملکت کے نام پر وضع یا جاری کی گئی ہوں اور اس طرح توثیق شدہ کسی حکم یا دستاویز کے جواز پر کسی عدالت میں اس بنا پر اعتراض نہیں کیا جائے گا کہ اس کو صدر نے وضع یا جاری نہیں کیا تھا۔
(۲) آئین کے آرٹیکل ۹۹ کی رُو سے وفاقی حکومت کی ذمہ داری ہے کہ اپنے کام کی تقسیم اور انجام دہی کے لیے قواعد وضع کرے۔	
آئین کے آرٹیکلز ۹۰ اور ۹۹ کی رُو سے عطا کردہ اختیارات کو بروئے کار لاتے ہوئے وفاقی حکومت نے اپنے کام کی تقسیم اور انجام دہی کے لیے قواعد کار ۱۹۷۳ء وضع کیے جو ۱۴؍اگست ۱۹۷۳ء کو نافذ العمل ہوئے۔ 
مندرجہ ذیل امور کے بارے میں قواعد وضع کیے گئے ہیں:
(۱) وفاقی سطح پر وزارتوں /ڈویژنوں کی تشکیل و تنظیم اور ان کی فہرست (شیڈول/جدول۔۱)؛
(۲) ڈویژنوں کے درمیان کام کی تقسیم (شیڈول/جدول۔۲) اور مختلف ڈویژنوں کے ملحقہ محکمہ جات (شیڈول /جدول۔۳)؛
(۳) وزارت/ڈویژن کی داخلی تنظیم اور کام کی تقسیم؛
(۴) وفاقی حکومت کے کام کی انجام دہی کے رہنما اصول:
اہم پالیسی فیصلہ کے بارے میں ہدایات؛
پالیسی کی تشکیل اور کام نمٹانے کے بارے میں وزیر/سیکریٹری کی ذمہ داریاں؛
زبانی احکامات کے بارے میں ہدایات؛
خلاف قانون/پالیسی حکم کا اجراء……ماتحت افسر کی ذمہ داری؛
کابینہ کی اجتماعی اور وزیر کی انفرادی ذمہ داری؛
احکامات و دستاویزات، سمجھوتوں اور معاہدات کے بارے میں ہدایات؛
(الف) اگر ان قواعد کی تعبیر میں یا تعین کرنے میں کہ کوئی معاملہ صحیح طور پر کس ڈویژن سے متعلق ہے یا کوئی شک یا اختلاف پیدا ہو جائے تو معاملہ کابینہ ڈویژن کو ارسال کیا جائے گا، جس کا فیصلہ حتمی ہو گا۔
(ب) جہاں ضروری ہو، کابینہ ڈویژن وزیراعظم کے احکامات حاصل کرے گا۔
(ج) جب کبھی ضروری ہو گا، ان قواعد سے متعلق ضمنی ہدایات کابینہ ڈویژن جاری کرے گا۔
(د) ان قواعد کی رُو سے ڈویژنوں کی جانب سے وضع کیے جانے والے مطلوبہ خصوصی یا عمومی احکام کابینہ ڈویژن سے مشاورت کے بعد متعلقہ ڈویژن جاری کریں گے۔
(۱) عمومی ہدایات اور سیکریٹری صاحبان کی کمیٹی؛
(۲) مخصوص ڈویژنوں (کابینہ ڈویژن، عملہ ڈویژن، مالیات ڈویژن، قانون و انصاف ڈویژن، امور خارجہ ڈویژن، محاصل/ ریونیو ڈویژن) سے مشاورت؛
حصہ سوم: معاملات نمٹانے کے لیے وزیراعظم اور صدر مملکت سے رجوع
(۱) کابینہ کو پیش کیے جانے والے معاملات اور ان معاملات کو پیش کرنے کا طریق کار؛ کابینہ کے معاملات نمٹانے کے طریقے؛ کابینہ اجلاس کا طریق کار۔
(۲) بین الصوبائی کانفرنس اور قومی معاشی کونسل سے متعلق طریق کار۔
(۳) کابینہ اور قومی معاشی کونسل کی کمیٹیوں سے متعلق طریق کار۔
(۴) کابینہ اور قومی معاشی کونسل کے فیصلوں پر کارروائی۔
(۵) ڈویژنوں کی سرگرمیوں کی میعادی رپورٹیں۔
(۶) آئین کے آرٹیکل ۲۹(۳) کی رُو سے وفاق کے امور سے متعلق پالیسی کے اصولوں کی پابندی اور تعمیل پر کابینہ ڈویژن کی طرف سے سالانہ رپورٹ۔
سرکاری اور غیر سرکاری مسودات قانون/بل اور ان میں ترامیم، ہنگامی قوانین/آرڈیننس۔
(۱) مجلس شوریٰ (پارلیمنٹ) کے قواعد کی تعمیل؛
(۲) صدر مملکت، سپیکر قومی اسمبلی اور چیئرمین سینیٹ کی طرف سے متعلقہ ایوانوں کے اجلاسوں کی طلبی اور برخاستگی؛
(۳) اجلاسوں کی طلبی کے بعد ڈویژنوں کی ذمہ داریاں؛
(۴) مسودات قانون کے بارے میں قواعد؛
(۵) قرار دادیں، تحریکیں، سوالات اور میزانیہ/بجٹ کے بارے میں قواعد؛
(۶) قومی اسمبلی/سینیٹ کی کمیٹیوں کے بارے میں قواعد؛
(۱) آئین کے آرٹیکل ۱۴۵(۱) کے تحت صوبائی گورنروں کو ہدایات؛
(۲) صوبوں اور وفاق کی ذمہ داریاں؛ صوبائی دائرہ کار میں بین الاقوامی سمجھوتا؛ غیر ملکی حکومت/ سفارت خانہ/ بین الاقوامی ادارہ سے صوبائی حکومتوں کی مراسلت؛
(۳) صوبوں کو عطائے اختیارات اور فرائض عائد کرنا (آرٹیکل /۱۴۶شق۔۲)
(۱) داخلی ہنگاموں اور جنگ وغیرہ کی صورت میں ہنگامی حالت کا اعلان؛
(۲) صوبے میں آئینی مشینری کی ناکامی اور مالیاتی تنگی کی صورت میں ہنگامی حالت کا اعلان؛
(۳) ہنگامی حالت کے اعلان کی تنسیخ؛
سرکاری معلومات کا تحفظ و ابلاغ؛، مراسلت کے ذرائع، غیر ملکی حکومتوں، پاکستان میں غیر ملکی سفارت خانوں/ بین الاقوامی تنظیموں اور بیرون ملک پاکستانی سفارت خانوں سے مراسلت کے بارے میں ہدایات، قواعد کار ۱۹۷۳ء میں نرمی: بہ اجازت وزیراعظم پاکستان، قواعد کار ۱۰۶۲ء کی منسوخی۔
شیڈولز/جَدوَلات(نمبر۱ تا نمبر ۷)
سیکریٹری عملہ ڈویژن کے نمونہ خط (دیکھیے اگلا صفحہ) میں عملہ ڈویژن سے مشاورت کا حوالہ دیا گیا ہے۔ قواعد کار ۱۹۷۳ء کے قاعدہ (۱)(۱)(ج) کے مطابق کوئی ڈویژن اسٹیبلشمنٹ ڈویژن سے پیشگی اجازت کے بغیر ایسے احکام جاری نہیں کرے گا یا جاری کرنے کا اختیار نہیں دے گا جو اسٹیبلشمنٹ ڈویژن کے دیئے گئے عمومی یا خصوصی اختیارات کے تحت جاری کردہ احکامات کے علاوہ ہوں؛ بشمول (ج) بنیادی تنخواہ سکیل ۔۲۰  اور اس سے بالا یا مساوی اسامی پر تقرر خواہ وہ ابتدائی تقرر کے ذریعے ہو یا ترقی یا تبادلے کے ذریعے۔
وفاق کا انتظامی اختیار
وفاق کے انتظامی اختیار کی وسعت
وفاق کے انتظامی اختیار کا استعمال
وفاقی حکومت کے کام کی انجام دہی
قواعد کار۱۹۷۳ئ
حصہ اول: عمومی
(۵) قواعد کار ۱۹۷۳ء کی تعبیر
(۶) ہدایات سیکریٹریٹ(Secretariat Instructions): وفاقی سیکریٹریٹ میں سرکاری امورنمٹانے کے طریق کے بارے میں تفصیلی ہدایات سیکریٹریٹ کی صورت میں عملہ ڈویژن جاری کرے گا۔
حصہ دوم: ڈویژنوں کے درمیان مشاورت
(قواعد کار ۱۹۷۳ء کی خلاف ورزی۔ سیکریٹری عملہ ڈویژن کی طرف سے سیکریٹری، وزارت ----------- کو خط)
عملہ ڈویژن
حکومت پاکستان
سیکریٹری عملہ 
ٹیلی فون-------------------
نمبر----------------اسلام آباد، تاریخ---------------
محترم جناب-------------------،
جناب--------------------کی پیرانہ سالی کی عمر کے بعد، ان کے بطور چیئرمین تقرر کے معاملے پر، ان کی دوبارہ ملازمت کے معاملے پر کارروائی کے دوران، وزارت------------نے قواعد کار ۱۹۷۳ء کی جو خلاف ورزی کی ہے، وہ میں آپ کے علم میں لانا چاہتاہوں۔
۲۔ کسی نہ کسی بنا پر، آپ کی وزارت نے ایک خلاصہ پر جو وزیراعظم سیکریٹریٹ کو براہ راست پیش کیا گیا، وزیراعظم کے احکامات حاصل کیے۔
۳۔ براہ کرم نوٹ کریں کہ طریق کار بالا نے قواعد کار ۱۹۷۳ء کی خلاف ورزی کی جو تقاضا/ہدایت کرتے ہیں کہ ایسے معاملات پر عملہ ڈویژن کے ذریعے کارروائی کی جائے۔
آپ جانتے ہیں کہ تمام وزارتوں/ڈویژنوں کے لیے یہ لازمی ہے کہ وہ قواعد کار ۱۹۷۳ء میں مقررہ طریق کار کی سختی سے پابندی کریں۔
۴۔ میں خلاف ورزی بالا وزیراعظم کے علم میں لایا ہوں اور اس موقع سے فائدہ اٹھاتے ہوئے تمام دوسری وزارتوں/ڈویژنوں کو یاددہانی کرائی ہے کہ وہ اس لازمی شرط کی پابندی کریں۔ میں امید کرتا ہوں کہ یہ عمل آئندہ نہیں دہرایا جائے گا۔
نیک واہشات کے ساتھ،
آپ کا مخلص،
(----- نام ------)
جناب--------------
سیکریٹری
وزارت-------------، اسلام آباد
نقل بخدمت جناب --------------پرنسپل سیکریٹری برائے وزیراعظم کو برائے اطلاع ارسال ہے۔


حصہ چہارم:  کابینہ کا طریق کار
حصہ پنجم: قانون سازی
حصہ ششم: مجلس شوریٰ(پارلیمنٹ) سے تعلقات
صوبوں کے ساتھ تعلقات
حصہ ہفتم:ہنگامی حالات
حصہ ہشتم: متفرق قواعد
عملہ ڈویژن سے مشاورت
وفاقی ، صوبائی اور مقامی حکومتوں کی بدعنوانیوں کے خلاف شہریوں کی شکایات کے آزادانہ اور تیز رفتار حل کے لیے تجویز (جناب اشرف ایم وتھرا، گورنر، سٹیٹ بینک پاکستان، کی طرف سے جناب ایم سلمان فاروقی، وفاقی محتسب کو خط)
بینک دولت پاکستان/سٹیٹ بینک پاکستان
سٹیٹ بینک کے ذیلی ادارے
سٹیٹ بینک پاکستان بینک کاری خدمات کارپوریشن
حکومت کے ٹیکسوں/محصولات اورلیویز (levies) کی وصولی؛ نوٹوں/ کرنسی کے اجراء سے متعلق کام کی مناسب اور eff انتظام کے لیے چار سرکل دفاتر قائم کیے گئے ہیں۔ 
یہ بینک سٹیٹ بینک ایکٹ ۱۹۵۶ء کے ذریعے تشکیل دیا گیا۔ یہ ایکٹ اس بینک کو بطور مرکزی بینک کام کرنے کا اختیار دیتاہے۔ اس بینک کا بنیادی کام ملک میں زری استحکام حاصل کرنا، ملک کے پیداواری وسائل سے پوری طرح استفادہ کرنے کے لیے پاکستان کے زری اور قرضہ جاتی نظام کو منضبط کرنا اور بہترین ملکی مفاد میں اس کی نشوونما کرنا اور اسے مضبوط بنانا ہے۔
بینک کی ذمہ داریاں احسن طور پر انجام دینے کے لیے سٹیٹ بینک کے تین ذیلی ادارے ہیں جو مکمل طور پر اسی کی ملکیت ہیں۔
 یہ ذیلی ادارہ ایک آرڈیننس کے ذریعے ۲۰۰۱ء میں قائم کیا گیا تاکہ مندرجہ ذیل امور کی انجام دہی کے لیے سٹیٹ بینک کی مدد کرے۔
(الف) سٹیٹ بینک کو بندوبست زر اور قرض کے انتظام میں سہولت پیدا کرنا؛
(ب) بینکوں کے درمیان تعیناتی نظام میں سہولت فراہم کرنا؛
(ج) قومی بچتوں کی مرکزی  نظامت کی جانب سے حکومت پاکستان کی دستاویزات بچت کی خرید و فروخت میں سہولت فراہم کرنا؛
(د) ترقیاتی مالیات ، سرکاری قرضہ جات کا انتظام، زر مبادلہ کی کارروائیاں اور برآمدی دوبارہ مالیات کاری سے متعلق عملیاتی / آپریشنل کام بھی انجام دیتاہے۔
اس ذیلی ادارے کے بورڈ آف ڈائریکٹرز/ناظمین کے صدرنشین/ چیئرمین کے فرائض گورنر سٹیٹ بینک انجام دیتے ہیں اور اس بورڈ کے ارکان مندرجہ ذیل ہیں:
منیجنگ ڈائریکٹر، بینک کاری خدمات کارپوریشن ؛
سٹیٹ بینک بورڈ کے تمام ارکان؛
اس ذیلی ادارے کا صدرد فتر کراچی میں واقع ہے جبکہ ملک بھر میں سولہ(۱۶) فیلڈ دفاتر قائم کیے گئے ہیں۔
علاقائی دفاتر/فیلڈ دفاتر (بینک کاری خدمات کا رپوریشن ) کارپوریشن کے سولہ دفاتر کو تین علاقوں میں قائم کیا گیا ہے۔
جنوبی علاقہ (۵ فیلڈ دفاتر):کراچی، شمالی ناظم آباد، حیدرآباد، سکھر، کوئٹہ؛
وسطی علاقہ(۶ فیلڈ دفاتر) : لاہور، فیصل آباد، سیالکوٹ، گوجرانوالہ، ملتان، بہاولپور؛
شمالی علاقہ (۵ فیلڈ دفاتر):  اسلام آباد، راولپنڈی، پشاور، ڈیرہ اسماعیل خان، مظفر آباد؛
علاقائی دفاتر/فیلڈ دفاتر کی خدمات
علاقائی دفاتر/فیلڈ دفاتر مندرجہ ذیل بینک کاری خدمات انجام دیتے ہیں:
کرنسی کے بارے میں انتظامی خدمات(کرنسی نوٹوں کا اجراء، تبادلہ اور اتلاف)
سکوں کا انتظام(فراہمی و وصولی)؛
حکومت کی ادائیگیوں کا انتظام(تنخواہیں، پنشن اور فراہم کنندگان)؛
سرکاری قرضہ جات کا انتظام؛
مرکزی نظامت قومی بچت، وزارت مالیات کی جانب سے انعامی بونڈوں اور ایس ایس سیز، ڈی ایس سیز سکیموں کا انتظام؛
حکومت کی رقوم /فنڈز کی منتقلی کی سہولت کا اہتمام کرنا؛
اشیاء کی محفوظ ڈپازٹ کے لیے حکومت کو لا کر کی سہولتیں؛
عمومی بینک کاری شکایات کے سلسلے میں گاہکوں کے لیے سہولتیں؛
حکومت کے شعبہ جات کو حسب ضرورت دیگر بینک کاری خدمات؛
سرکل دفاتر برائے اجراء کرنسی
کراچی(صوبہ سندھ)، کوئٹہ(صوبہ بلوچستان)، لاہور(صوبہ پنجاب اور حکومت آزاد جموں و کشمیر)، پشاور (صوبہ خیبر پختون خوا اور حکومت گلگت  بلتستان)
قومی انسٹی ٹیوٹ برائے بینک کاری و مالیات (نباف) اسلام آباد
یہ انسٹی ٹیوٹ سٹیٹ بینک میں نئے تقرر شدہ ملازمین کی تربیت کرتا ہے۔وفاقی حکومت کے اشتراک سے مرکزی اور تجارتی بینک کاری سے متعلق بین الاقوامی تربیتی کورس منعقد کرتا ہے۔ یہ انسٹی ٹیوٹ کمپنیز آرڈیننس ۱۹۸۴ء کے تحت قائم کیا گیا۔ 
اس انسٹی ٹیوٹ کا ایک علیحدہ ناظمین بورڈ ہے۔ اس انسٹی ٹیوٹ کا ایک دفتر کراچی میں بھی واقع ہے۔
کارپوریشن برائے تحفظ جمع شدہ رقوم/ڈپازٹ پروٹیکشن کارپوریشن
کارپوریشن برائے تحفظ جمع شدہ رقوم ایکٹ ۲۰۱۶ء کے ذریعے ، سٹیٹ بینک کے ملکیتی ذیلی ادارے کے طو رپر قائم کی گئی۔ 
یہ ادارہ پاکستان میں کام کرنے والے رکن مالی اداروں (بینک وغیرہ) کی جمع شدہ رقوم کو تحفظ فراہم کرنے کا ذمہ دار ہو گا۔ 
یہ ادارہ کسی رکن مالی ادارے کی ناکامی کی صورت میں تحفظ شدہ رقم کی حد کے مطابق جمع شدہ رقوم کی تلافی کرے گا۔ 
تحفظ شدہ رقوم کی حد کا تعین کارپوریشن کرے گی اور اس کا اعلان مناسب وقت پر کیا جائے گا۔ 
اسلامی بینکوں اور ان کی شاخوں کو تحفظ فراہم کرنے کے لیے جمع شدہ رقم کاایک الگ طریقہ وضع کیا جائے گا جو شریعت سے ہم آہنگ ہو گا۔
(جناب اشرف ایم وتھرا، گورنر، سٹیٹ بینک پاکستان، کی طرف سے 
جناب ایم سلمان فاروقی، وفاقی محتسب کو نیم سرکاری خط)
سٹیٹ بینک پاکستان
کراچی
اشرف ایم وتھرا
گورنر
نمبر: سی پی ڈی (آر ڈی۔ /۱۴۱۲/۰۷جی ۱۵ جون ۲۰۱۵ء
موضوع:  وفاقی ، صوبائی اور مقامی حکومتوں کی بدعنوانی کے خلاف شہریوں کی شکایات کے آزادانہ اور تیز رفتار حل کے لیے تجویز 
محترم جناب ایم سلمان فاروقی،
یہ نوٹ تحریر کرنے کا مقصد ہے کہ زیر غور معاملہ سے متعلق آپ کے خط نمبر ۱(۱۰)/ایچ ڈبلیو ایم/۲۰۱۴ء مورخہ ۲۶ مئی ۲۰۱۵ء کے لیے آپ کا شکریہ ادا کروں۔
۲۔ بلاشبہ یہ نوٹ کرنا بڑا متاثر کن ہے کہ آپ کی قابل احترام قیادت میں، دفتر وفاقی محتسب پاکستان کے عام آدمی کو تیز رفتار اور سستا انصاف فراہم کرنے کے لیے غیر معمولی حصہ لے رہاہے۔ 
آپ کو اور آپ کی ٹیم کو ازالۂ شکایات پر اس سال میں ہونے والی عظیم کامیابیوں پر مبارک باد دیتاہوں کہ عوام کو تیز رفتار اور غیر جانبدار انصاف کی فراہمی کے آپ کے مقصد سے ہم آہنگ کر کے مجھے بہت خوشی ہے کیونکہ یہ اصولی طور پر صارف کا مالیاتی تحفظ ہے جو سٹیٹ بینک پاکستان کے لیے انتہائی فوقیت کا شعبہ ہے۔ 
دفتر بینک کاری محتسب شعبہ بینک کاری میں بیرونی تنازعات کے حل کا ایک غیر جانبدار اور مستعد فورم ہے۔ 
ہم سٹیٹ بینک پاکستان میں دفتر بینک کاری محتسب کے ساتھ رابطہ کاری اور تعاون میں اضافہ کرنے کے لیے کام کر رہے ہیں تاکہ اسے بینک کاری کے گاہکوں کے لیے ایک ترجیحی ازالۂ شکایات انتخاب بنا سکیں۔ اس طرح سٹیٹ بینک پاکستان بینکوں کے طرز عمل کی نگرانی پر توجہ مرکوز کر سکے گا اور اس کے انضباطی نظام کو مضبوط کر سکے گا۔
میں اس موقع سے فائدہ اٹھاتے ہوئے آپ کی توجہ مندرجہ ذیل خدشات کی طرف دالانا چاہتاہوں جو وفاقی محتسب اداراتی اصلاحات ایکٹ ۲۰۱۳ء کی وجہ سے پیدا ہوئے ہیں:
۴۔ وفاقی محتسب کے ادارے کو مزید مضبوط بنانے اور اس کے مقاصد حاصل کرنے کے لیے میں اپنی مکمل حمایت اور تعاون پیش کرتا ہوں۔
بہترین نیک خواہشات کے ساتھ،
بینک کاری صارف قانونی طور پر مجبور ہے کہ بینک کاری محتسب کو شکایت پیش کرنے سے پہلے بینک کو ۴۵ یوم کا نوٹس دے، جو کہ تیز رفتار انصاف کے تصور کے مخالفانہ ہے، خاص طور پر بینک کاری صنعت میں جہاں شکایات پر فوری کارروائی کی ضرورت ہے۔ 
نتیجہ کے طور پر، سٹیٹ بینک پاکستان ایک متوازی ازالۂ شکایات فورم چلانے پر مجبور ہے جس نے مالیاتی سال ۲۰۱۴۔۱۵ میں ۶۴۳۴ شکایات نمٹائیں جبکہ اس کے مقابلہ میں بینک کاری محتسب فورم نے ۴۵۰۶ شکایات نمٹائیں۔
وفاقی/صوبائی محتسب صاحبان اور بینک کاری محتسب پاکستان میں بینک کاری تنازعات سے متعلق دائرہ سماعت میں دہرائی نظر آتی ہے جبکہ بینک کاری محتسب پاکستان کو اختیار ہے کہ وہ سرکاری اور پرائیویٹ بینکوں، دونوں کے خلاف شکایات زیر غور لا سکتاہے۔
اس لیے محتسب صاحبان میں کام کا ایک طریق کار تشکیل دینے کی ضرورت ہے تاکہ دوہرے کا م کو ختم کیا جا سکے۔

۴۰ سال سے زائد، تجارتی کارپوریٹ اور سرمایہ کاری بینک کاری کا تجربہ؛ ۱۱؍ مارچ ۲۰۱۳ء  سے ڈپٹی گورنر، سٹیٹ بینک پاکستان کی ذمہ داریاں سنبھالیں؛ کئی بین الاقوامی فورموں میں پاکستان کی نمائندگی کی:
پاکستان کے کئی مالیاتی اداروں میں اہم حیثیتوں پر خدمات انجام دیں؛
کئی بین الاقوامی اداروں اور غیر ملکی بینکوں میں اہم ذمہ داریاں ادا کیں؛
جناب ایم سلمان فاروقی (نشان امتیاز)
وفاقی محتسب
وفاقی محتسب سیکریٹریٹ
خیابان دستور، اسلام آباد
اشرف محمود وتھرا، گورنمنٹ سٹیٹ بینک پاکستان (۲۹؍اپریل ۲۰۱۴ء۔ ۲۸؍اپریل ۲۰۱۷ء)؛ اٹھارویں گورنر۔
بورڈ آف گورنرز، بین الاقوامی مالیاتی فنڈ…… ایشیائی کلیرنگ یونین…… تجارتی و ترقیاتی بینک، معاشی تعاون تنظیم (ای سی او)…… شریک چیئرمین، علاقائی مشاورتی گروپ برائے ایشیا (دو سال)
باب نمبر۴۲
تربیت برائے سرکاری ملازمین
فہرست مندرجات
تعارفی نوٹ
۱۔ تربیت کی اہمیت
۲۔ فن تعلیم و تربیت (اسوۂ حسنہ صلی اللہ علیہ و آلہٖ وسلم کی روشنی میں)
خصوصی تربیتی پروگرام کا رسمی افتتاح(سید انوار الحسن بخاری، ڈائریکٹر جنرل ، سیکریٹریٹ تربیتی انسٹی ٹیوٹ اسلام آباد کی طرف سے جناب ایم سلمان فاروقی، وفاقی محتسب ، اسلام آباد کونیم سرکاری خط)
سیکشن افسران (زیر آزمائش/پروبیشنرز) کا پرتپاک خیر مقدم اور تفصیلی بریفنگ (جناب سید انوار الحسن بخاری، ڈائریکٹر جنرل، سیکریٹریٹ تربیتی انسٹی ٹیوٹ کی طرف سے محترمہ راحت کونین ، چیئرپرسن کو اظہار تشکر کا خط)
خصوصی تربیتی پروگرام برائے دفتری انتظام گروپ (سید حسنین مہدی، ڈائریکٹر جنرل، سیکریٹریٹ تربیتی انسٹی ٹیوٹ، اسلام آباد کی طرف سے جناب تجمل الطاف، سفیر(ریٹائر) کو نیم سرکاری خط)
خصوصی تربیتی پروگرام برائے دفتری انتظام گروپ(پروبیشنرز) (جناب بدرالعارفین، ڈائریکٹر، سیکریٹریٹ تربیتی انسٹی ٹیوٹ، اسلام آباد کی طرف سے جمشید عالم، جائنٹ سیکریٹری(ریٹائرڈ) اسلام آباد کونیم سرکاری خط)
زیر تربیت افسروں کے ساتھ اجلاس (ڈائریکٹر جنرل، -----نام تربیتی اکادمی/انسٹی ٹیوٹ-----، کی طرف سے چیئرمین، ----نام ادارہ---- ، حکومت پاکستان کونیم سرکاری خط)
---------گروپ پروبیشنرز کے لیے تربیتی کورس کے انتظام کی درخواست (ڈائریکٹر-------------سروس اکیڈمی کی طرف سے ڈائریکٹر سیکریٹریٹ تربیتی انسٹی ٹیوٹ، اسلام آباد کو نیم سرکاری خط)
قومی ورکشاپ برائے نظم و نسق خدمات صحت (ڈاکٹر سراج الحق محمود، سینئر چیف، منصوبہ بندی و ترقیات ڈویژن کی طرف سے جناب معین احمد صدیقی، ڈائریکٹر (بحیثیت عہد جائنٹ سیکریٹری) سیکریٹریٹ تربیتی انسٹی ٹیوٹ ، اسلام آبادکو خط)
تربیتی کورس برائے سیکشن افسران (پروبیشنرز) (جناب عبداللہ ، ڈائریکٹر صوبائی سروسز اکادمی، پشاور کی طرف سے جناب ضیاء الحسن، ڈپٹی سیکریٹری، عملہ ڈویژن، اسلام آبادکو نیم سرکاری خط)
(جناب ضیاء الحسن، ڈپٹی سیکریٹری، عملہ ڈویژن کی طرف سے جناب عبداللہ، ڈائریکٹر ، صوبائی سروسز اکادمی، پشاور کو نیم سرکاری خط)
تربیت کی اہمیت
(۱) تربیت ایک منظم عمل ہے جس کے ذریعے ایک ادار ے کے انسانی وسائل ، ہدایات اور عملی سرگرمیوں کے ذریعے معلومات حاصل کرتے ہیں اور مہارتوں میں اضافہ کرتے ہیں، جس کے نتیجے میں ادارے کی کارکردگی بہتر ہوتی ہے۔
(۲) تربیت مختصر مدت کے لیے ہوتی ہے جس کا ہدف رویہ کی تبدیلی اور مخصوص میدان میں معلومات اور مہارت حاصل کرنا ہوتا ہے۔ تربیت عام طور پر کسی کام/جاب سے متعلق ہوتی ہے۔
(۳) تربیت ایک ایسا عمل ہے جو مہارتوں کو بہتر بنانے کی کوشش کرتا ہے یامعلومات/علم کی موجودہ سطح میں اضافہ کرتا ہے تاکہ ملازم اپنا موجودہ کام کرنے کے لیے زیادہ با صلاحیت ہوجائے یا تربیت کسی ملازم کو اس طرح ڈھالتی ہے کہ وہ اعلیٰ ذمہ داریوں کی حامل اعلیٰ تر اسامی پر کام کرنے کے لیے موزوں ہو جائے ۔ 
دوسرے الفاظ میں یہ کہا جا سکتا ہے کہ تربیت سیکھنے کا ایک تجربہ ہے جو کسی فرد میں نسبتاً ایک مستقل تبدیلی لاتی ہے جو اپنا کام انجام دینے کے لیے اس کی قابلیت بہتر بناتی ہے۔
(۴) تربیت کسی ملازم کی موجودہ معلومات/ مہارت اور اس کے ملازمتی کام کے لیے مطلوبہ معلومات/مہارت کے درمیان فرق کو مٹاتی ہے۔
تربیت
تربیت کی اہمیت
(۱)بہتر کارکردگی
(۲)بہتر معیار
(۳) کم نگرانی
(۴)بلند حوصلہ/ہمت
(۵)ذاتی نشوونما
انتظامیہ کی تبدیلی
جدید ترین ٹیکنالوجی تربیت
مؤثر انتظام
ایک تربیت یافتہ ملازم self-reliatہوتا ہے۔ 
وہ اپنا کام جانتا ہے اور اسے انجام دینے کا طریقہ جانتا ہے۔ 
اس طرح اسے اپنے کا م کے لیے نگرانی کی ضرورت ہوتی ہے۔ 
اس طرح اس کا نگران /افسر دوسر ے اہم کاموں کے لیے زیادہ وقت نکال سکتا ہے۔
تربیت کسی ملازم کی قابلیت اور مہارتوں کو بہتر بناتی ہے۔ 
اس کے نتیجے میں معیار اور مقدار، دونوں لحاظ سے ملازم کی کارکردگی میں بہتری آتی ہے۔ 
ملازم کی بہتر کارکردگی کی وجہ سے ادارے کی کارکردگی میں اضافہ ہوتا ہے۔
معیاری کام کرنے کی تربیت کی وجہ سے ملازمین کے کام میں یکسانیت پیدا ہوتی ہے۔ 
اس طرح کام یا خدمت کا معیار بہتر ہوتا ہے اور تربیت یافتہ ملازمین سے کام کے دوران کم غلطیوں کا امکان ہوتا ہے۔
ملازمین کی تربیت سے نہ صرف ان کی قابلیت اور مہارت میں تبدیلی آتی ہے بلکہ ان کا رویہ تبدیل ہو کر زیادہ مثبت ہوجاتا ہے۔ 
ان میں اعتماد اور کام کرنے کی تحریک پیدا ہو جاتی ہے۔ 
بہتر کارکردگی اور کام/ملازمت سے طمانیت، کام/ملازمت کا تحفظ اور تربیت کے بعد داخلی ترقی کے امکانات کی وجہ سے ملازمین میں بلند حوصلہ اور ہمت پیدا ہو جاتی ہے جس کے نتیجے میں ملازمین ادارے کے لیے زیادہ محنت اور اخلاص سے کام کرتے ہیں۔
تربیت سے ملازم کی قابلیت، معلومات/علم اور مہارتوں میں بہتری آتی ہے۔ اس طرح تربیت ملازمین کی فرسودگی / پسماندگی کو روکتی ہے اور تربیت ان میں نشوونما اور ترقی کا احساس پیدا کرنے میں عمل انگیز کا کردار ادا کرتی ہے۔
تبدیلی کے مطابق اپنے آپ کو تیار کرنے میں تربیت مدد کرتی ہے۔ تربیت سے ملازم کی فہم و فراست میں اضافہ ہوتا ہے۔ 
نئی صورت حال کے مطابق اپنے آپ کو ڈھالنے کے لیے تربیت ان ملازمین میں مطلوبہ مہارت اور قابلیت پیدا کر دیتی ہے۔ 
اس لیے وہ تبدیلی کے عمل سے اپنے آپ کو وابستہ کر لیتے ہیں۔
ملازم دلچسپی اور توجہ کے ساتھ تبدیلی کے عمل میں اپنے آپ کو شریک کرتا ہے اور تبدیل شدہ صورت حال میں اپنا مقام پیدا کرتا ہے۔
ٹیکنالوجی میں بڑی تیزی سے ترقی ہو رہی ہے۔ اعلیٰ ٹیکنالوجی کے استعمال کے لیے ملازمین کو تربیت کی ضرورت ہوتی ہے۔ 
اس طرح تربیت ایک لگا تار عمل ہے جس کے ذریعے ملازمین کام کرنے کی نئی تکنیکیں اور نئے طریق کار سیکھتے ہیں۔
منصوبہ بندی اور نگرانی کی صلاحیت میں اضافہ کرنے کے لیے تربیت ایک مؤثر ذریعہ ہے۔ 
تربیت کے ذریعے ملازمین ایسی مہارتیں سیکھتے ہیں جن کے ذریعے وہ موجودہ ملازمتی کام یا نئے کام نمٹانے کے قابل ہو جاتے ہیں۔
فن تعلیم و تربیت (اسوۂ حسنہ صلی اللہ علیہ و آلہٖ وسلم کی روشنی میں)
معلّم/تربیت کار کی شخصیت اوراو صاف
تعلیم و تربیت میں معلّم/تربیت کار کی شخصیت اور اس کے ذاتی اوصاف کا کردار سب سے اہم ہوتا ہے۔
طلبہ /شرکائے تربیت شعوری یا غیر شعوری طو رپر اپنے معلّم/تربیت کار کی شخصیت سے متاثر ہوتے ہیں اور یہ تأثر اتنا گہرا ہوتا ہے کہ زندگی بھر نمایاں طور پر محسوس ہوتا ہے۔
نبی کریم صلی اللہ علیہ و آلہٖ وسلم کے احساس ذمہ داری، فرائض نبوت سے لگن اور انہماک کا یہ عالم تھا کہ اللہ تعالیٰ ارشاد فرماتا ہے: ’’تو شاید (اے نبیؐ) ہلاک کر دینا چاہتے ہو تو اپنے آپ کو ان کے پیچھے، اگر وہ ایمان نہ لائیں اس قرآن پر، مارے غم کےo‘‘(سورۂ الکہف، آیت نمبر ۶) ۔تعلیم و تربیت انتہائی مشکل کام ہے۔ 
تربیت کار کو بھی ان صفات کا حامل ہونا چاہیے۔
نبی کریم صلی اللہ علیہ و آلہٖ وسلم کا اسوۂ حسنہ
نبی کریم صلی اللہ علیہ و آلہٖ وسلم کی زندگی ایک کھلی ہوئی کتاب تھی۔ ظاہر اور باطن یکساں تھا۔ 
زبان سے جو کچھ فرمایا، اس پر عمل کر کے دکھایا۔
آپ کی شخصیت کے چند پہلوؤں کو ذیل میں بیان کیا جاتا ہے تاکہ اسوۂ حسنہ ﷺ کی روشنی میں ہر معلم/تربیت کار اپنی شخصیت کوڈھال سکے اور طلبہ/زیر تربیت افراد اس کی مثال پر عمل کر سکیں۔
تربیت کار کی آواز
سبق کے مؤثر اور کامیاب ہونے کا انحصار تربیت کار کی آواز پر بھی ہوتا ہے۔ 
آواز اگر جاذبِ توجہ، خوشگوار اور میٹھی ہو تو طلبہ بہ آسانی متوجہ ہوتے ہیں اور دیر تک تکان یا اکتاہٹ محسوس نہیں کرتے۔
آواز اگر کرخت ہو یا تربیت کار بہت چیخ کر بولے تو کانوں کو بُرا لگتا ہے اور طلبہ جلد اکتا جاتے ہیں اور تکان محسوس کرتے ہیں۔
زیادہ بولنا اور بغیر ضرورت بولتے رہنا توجہ اور دلچسپی ختم کر دیتا ہے۔ 
بات خواہ کتنی زور دار اور مؤثر ہو، بغیر اتا رچڑھاؤ کے ایک ہی سُر میں پیش کی جائے تو وہ غیر مؤثر ہو جاتی ہے۔
نبی کریم ﷺ کا اسوہ حسنہ
حضورصلی اللہ علیہ و آلہٖ وسلم کے اسوۂ حسنہ سے مندرجہ ذیل اوصاف پیش کیے جاتے ہیں:
حضورصلی اللہ علیہ و آلہٖ وسلم کی آواز نہ بہت بلند ہوتی اور نہ بہت کم بلکہ درمیانہ ہوتی جو کانوں کو بہت خوش گوار لگتی۔
حسب ضرورت اتنی بلند آواز سے بولتے کہ مخاطب سُن سکے۔ تربیت کار بھی اپنی آواز نہ اتنی بلند رکھے کہ کانوں کو بری لگے نہ آواز اتنی کم ہو کہ سنائی نہ دے۔ 
آواز اتنی مناسب ہو کہ پوری کلاس/جماعت آسانی سے سن سکے۔
آپ صلی اللہ علیہ و آلہٖ وسلم جب بولتے تھے تو جملوں کے آخری الفاظ اور الفاظ کے آخری حروف تک واضح سنائی دیتے۔ 
تربیت کار بھی اس کی خوب مشق کرے۔  
حضور صلی اللہ علیہ و آلہٖ وسلم کی آواز میں حسب ضرورت اتار چڑھاؤ ہوتا تھا۔ اس طرح کلام میں غیر معمولی تاثر پیدا ہو جاتا۔ 
تربیت کار بھی آواز میں حسب ضرورت اتار چڑھاؤ پیدا کرنے کی کوشش کرے۔
حضورصلی اللہ علیہ و آلہٖ وسلم کی آواز میں تکلف اور تصنع بالکل نہ تھا۔ 
ایک تربیت کار بھی اپنی آواز میں بے ساختہ پن اور بے تکلفی کا انداز پیدا کرے۔ انداز فطری ہو۔ 
منہ ٹیڑھا کر کے آواز میں تصنع پیدا کرنا ایک تربیت کار کی شان کے مناسب نہیں ہے۔
حضورصلی اللہ علیہ و آلہٖ وسلم ضرورت کے مطابق بولتے تھے اور فضول باتیں کرنے سے منع فرمایا کرتے تھے ایک تربیت کار بھی گفتگو میں محتاط رہے۔
تربیت کار کی زبان
تعلیم و تربیت میں زبان کی بہت اہمیت ہے کیونکہ اس کے ذریعے تربیت کار زیر تربیت افراد تک اپنی بات پہنچاتا ہے اور اپنے خیالات و جذبات منتقل کرتا ہے۔ 
اس لیے ایک اچھا تربیت کار زبان کے استعمال میں بہت  محتاط ہوتا ہے۔ 
اس بارے میں حضورصلی اللہ علیہ و آلہٖ وسلم کے اسوۂ حسنہ سے ہمیں مندرجہ ذیل رہنمائی ملتی ہے:
عام فہم زبان:نبی کریم صلی اللہ علیہ و آلہٖ وسلم بہت ہی صاف، سادہ، عام فہم اور سلیس زبان استعمال فرماتے۔ 
کوئی بھی مسئلہ ہو ایسی زبان میں بیان فرماتے کہ اَن پڑھ اور معمولی صلاحیت کے لوگ بھی بخوبی سمجھ لیتے۔
مختصر ، جامع اور مربوط گفتگو: آپ صلی اللہ علیہ و آلہٖ وسلم کم سے کم الفاظ میں اپنا مقصد بیان فرماتے۔ جملے مختصر اور الفاظ جامع ہوتے۔ 
تربیت کار بھی چھوٹے جملوں اور کم سے کم الفاظ میں اپنی بات بیان کرے۔ 
جملے مربوط اور موضوع سے متعلق ہوں۔
شائستہ زبان: حضورصلی اللہ علیہ و آلہٖ وسلم نہایت ہی صحیح، شستہ اور شائستہ زبان استعمال فرماتے۔ 
جس بات کا تفصیل سے ذکر کرنا شائستگی کے خلاف ہوتا اسے اشاروں میں بیان فرماتے۔ تربیت کار بھی اپنی زبان کی صحت ، شستگی اور شائستگی کا پورا خیال رکھے۔
سادہ اور واضح زبان: حضورصلی اللہ علیہ و آلہٖ وسلم کی گفتگو نرم، سادہ، واضح اور فصیح ہوتی تھی۔ 
حضرت عائشہ ؓ فرماتی ہیں کہ ’’آپ کی گفتگو نہایت واضح ہوتی تھی اور جو کوئی بھی آپ کی گفتگو سنتا سمجھ لیتا۔‘‘ 
جبکہ اس دور میں مقفع اور مسجع گفتگو کا عام رواج تھا۔ 
یہی وجہ ہے کہ ایک عام بدّو بھی آپ صلی اللہ علیہ و آلہٖ وسلم کے کلام کو سن کر سمجھ لیتا۔
حکمت و دانائی
نبی کریم صلی اللہ علیہ و آلہٖ وسلم دعوتی اور تربیتی طریقوں میں دانائی اور حکمت کو پیش نظر رکھتے تھے۔ 
آپ کوئی ایسا لفظ زبان سے نہ نکالتے اور نہ کوئی ایسا طرز عمل اختیار کرتے جس سے مخاطب کوئی غلط تاثر قبول کرے۔ 
اس کے اندر بے اطمینانی کی کیفیت پیدا ہو یا وہ کسی ردّ عمل کا شکار ہوجائے۔
غلطی کی نشان دہی کا طریق کار
نبی کریم صلی اللہ علیہ و آلہٖ وسلم اس بات کا ہمیشہ خیال رکھتے کہ اگر کسی کی کوتاہی علم میں آ جائے تو اس کو اس انداز سے نہ ٹوکا جائے کہ اسے بُرا محسوس ہو یا اس کے جذبات کو ٹھیس پہنچے۔
 آپﷺ کسی مناسب موقع کا انتظار فرماتے۔ انفرادی طور پر تنبیہ کرنے کی بجائے کسی مجمع کو خطاب کرتے ہوئے آپ اس شخص کی کوتاہی کی طرف اشارہ فرما دیتے۔ 
غلطی کرنے والے کو احساس ہو جاتا اور وہ اسے ترک کر دیتا اور اسے یہ بھی محسوس نہیں ہوتا کہ یہ بات خاص طور پر مجھ ہی سے کہی جا رہی ہے۔ 
اس طرح آپ براہ راست سمجھانے کے بجائے اجتماعی طور پر سمجھانے کا طریقہ اختیار فرماتے۔اگر کبھی اس بات کی ضرورت محسوس فرماتے کہ غلطی کی براہ راست نشان دہی کر دی جائے تو تنہائی میں نہایت دل سوزی اور محبت کے انداز میں سمجھاتے تاکہ مخاطب کسی احساس کمتری کا شکار نہ ہو اور اپنی اصلاح کرے۔
عفوو درگزر
نبی کریم صلی اللہ علیہ و آلہٖ وسلم عفو و درگزر اور تحمل و برداشت میں اپنی مثال آپ تھے۔ 
ایک کامیاب معلم کے لیے ضروری ہے کہ اس میں یہ صفات پائی جائیں۔ غصہ ور لوگ کبھی اچھے تربیت کار/معلم نہیں ہو سکتے۔
خوش اخلاقی
حضور صلی اللہ علیہ و آلہٖ وسلم اپنے دوستوں اور دشمنوں ، دونوں سے، نہایت نرمی اور خوشی اخلاقی سے پیش آتے تھے۔ 
ہر ایک سے مسکراتے ہوئے ملتے۔ 
تربیت کار بھی ہر ایک سے خوش اخلاقی کا طرز عمل اختیار کرے اور مسکراتے ہوئے چہرے سے ملے۔
احساس ذمہ داری
مزاج اور نفسیات کا خیال
نبی کریم صلی اللہ علیہ و آلہٖ وسلم دوسروں کے ساتھ اپنی گفتگو اور طرز عمل میں ان کے مراتب اور نفسیات کا پورا خیال رکھتے تھے۔ 
آپ کو مردم شناسی میں کمال حاصل تھا۔ 
ہر شخص کی خوبیوں اور اس کے کمزور پہلوؤں پر آپ کی گہری نظر ہوتی۔ 
جن لوگوں کی تربیت آپؐ  کو مقصود ہوتی، آپؐ ان کے حالات و کوائف، ان کی ذہنی و جسمانی طاقت ، ان کی فطری صلاحیت اور ان کے مزاج و طبیعت کو ملحوظ رکھتے۔
 احادیث میں ایسے واقعات بڑی تعداد میں موجود ہیں جن سے پتہ چلتا ہے کہ ہر تربیت کار کو اپنے زیر تربیت افراد کی نفسیات اور مزاج کو سمجھنا، ان کے حالات و کوائف کا تجزیہ کرنا اور ان کے مراتب کا خیال رکھنا نہایت ضروری ہے۔ 
 مطالعۂ نفسیات کو تربیت کے سلسلہ میں بڑی اہمیت حاصل ہے۔
جذبات و احساسات کا لحاظ
انسان کے جذبات و احساسات کو تعمیری رُخ دینے ہی کا دوسرا نام تربیت ہے۔ نبی کریم صلی اللہ علیہ و آلہٖ وسلم اپنے مخاطبین کے جذبات کا پورا پورا خیال رکھتے تھے۔ 
اگر جذبات میں سر دمہری ہوتی تو آ پ حکمت کے ساتھ ان میں حرارت پیدا کرتے۔ اگر جذبات میں اشتعال محسوس کرتے تو کوئی ایسی بات زبان سے نہ لکالتے اور نہ کوئی ایسا طرز عمل اختیار کرتے جس سے جذبات بے قابو ہو جائیں۔ 
جذبات و احساسات کا خیال کرتے ہوئے، انھیں صحیح اور تعمیری رُخ دیتے۔ 
مختلف اوقات میں جذبات کے سیلاب پر آپ صلی اللہ علیہ و آلہٖ وسلم نے کس طرح قابو پایا، ہر تربیت کار کے لیے قابل غور اور قابل تقلید ہے۔
رجائیت پسندی
نبی کریم صلی اللہ علیہ و آلہٖ وسلم اصلاح اور تعلیم و تربیت کے دوران امید کو بہت اہمیت دیتے تھے۔ 
صحابہ کرام کی حوصلہ افزائی فرماتے۔
 ان کی ہمت بندھاتے اور سخت سے سخت حالات میں بھی روشن پہلو اجاگر کرتے۔ 
 اس لیے تربیت کار کے لیے ضروری ہے کہ طلبہ/ زیر تربیت افراد میں امید کا چراغ روشن کرے۔ 
 ان کی حوصلہ افزائی کرے اور ان میں عزم و یقین پیدا کرے۔
تربیت میں تدریج
نبی کریم صلی اللہ علیہ و آلہٖ وسلم دعوت و تربیت میں تدریج کا اہتمام فرماتے تھے۔ 
یہ حقیقت ہے کہ تعلیم و تربیت میں تدریج کی بڑی اہمیت ہے۔
 اگر تدریج کا خیال نہ رکھا جائے تو اصلاح و تربیت کا کام کیا ہی نہیں جا سکتا ۔
 ایک طرف انسانی تجربات یہ ثابت کرتے ہیں کہ تدریج ایک فطری عمل ہے۔
  دوسری طرف حضور صلی اللہ علیہ و آلہٖ وسلم کی پوری زندگی تدریج کے عمل کی وضاحت کرتی ہے۔
   آپؐ نے فطری تقاضوں کے مطابق ہمیشہ پہلے آسان باتیں بتائیں اور بعد میں مشکلات کا ذکر کیا۔
پیچیدہ صورت حال میں طریق کار
صورت حال کیسی بھی پیچیدہ ہو نبی کریم صلی اللہ علیہ و آلہٖ وسلم بڑی دور اندیشی اور سہولت سے سلجھا دیتے۔ 
آپ کے چند جملے آگ پر پانی کا کام کرتے اور ہر فریق مطمئن ہو جاتا اگر تربیت کار میں معاملات سے نمٹنے کی صلاحیت نہ ہو تو اسے بڑی دشواری پیش آئے گی۔
صحیح معلومات دینا اور لا علمی کا اعتراف کرنا
اگر کسی معاملے میں صحیح معلومات نہ ہوں تو غلط بات کرنے کی بجائے عدم واقفیت کا اعتراف کر لینا چاہیے اور معلومات حاصل کر لینے کے بعد بتا دیا جائے۔ 
اس طرح تربیت کار پر طلبہ کا اعتماد بحال رہے گا۔ 
نبی کریم صلی اللہ علیہ و آلہٖ وسلم نے خود بھی  سوالات کے جواب میں جب وحی نازل ہوئی تو اس وقت بتایا۔
وضاحت و تشریح
حضور صلی اللہ علیہ و آلہٖ وسلم اپنی بات کو واضح کرنے کے لیے مندرجہ ذیل طریقے استعمال کرتے تھے:
عملی نمونہ پیش فرماتے؛
ہاتھوں، انگلیوں وغیرہ کے اشارے سے بتاتے؛
ریت پر نشانات بنا کر اپنا مقصد واضح فرماتے؛
کسی جانی پہچانی چیز سے تشبیہہ دے کر اپنی بات ذہن نشین کراتے؛
کسی مناسب قصہ، واقعہ، تمثیل وغیرہ سے مدد لیتے؛
دو چیزوں میں مقابلہ کر کے اپنی بات واضح کرتے؛
بات دہرا کر ذہن نشین فرماتے۔
سوال و جواب کا طریقہ
آنحضرت صلی اللہ علیہ و آلہٖ وسلم اپنی بات بہتر طور پر ذہن نشین کرانے کے لیے سوال وجواب کا طریقہ اختیار فرماتے۔ 
اس طرح تمام موجود صحابہ کرام کو غور و فکر کرنے کا موقع ملتا اور سوال و جواب کے ذریعے حقائق کو بہت ہلکے پھلکے انداز میں ذہنوں میں بٹھا دیا جاتا۔ 
آپ صلی اللہ علیہ و آلہٖ وسلم کبھی سوال کرنے کی اجازت دیتے کبھی سوال کرنے پر آمادہ کرتے۔
 اس طرح گفتگو کرنے والے کو پوری طرح مطمئن کر دیتے تھے۔
  آپؐ اپنے عظیم انقلاب کو کامیابی سے ہمکنار کرنے کے لیے اپنے احباب و رفقاء کے ذہنوں میں اٹھنے والے سوالات کا اطمینان بخش جواب دینا اور شکوک کو دور کرنا ضروری سمجھتے تھے۔
ایک بار نبی کریم صلی اللہ علیہ و آلہٖ وسلم نے صحابہ کرام سے دریافت کیا ’’کیا تم جانتے ہو کہ مفلس کون ہے؟‘‘ 
انھوں نے جواب دیا: ہم مفلس ایسے شخص کو کہتے ہیں جس کے پاس مال و دولت یا درہم نہ ہوں۔ 
مگر آپ صلی اللہ علیہ و آلہٖ وسلم نے مفلس کی ایک اور حقیقت سے آگاہ کرتے ہوئے فرمایا:’’میری امت کا مفلس تو ایسا شخص ہے جو قیامت کے دن نماز، روزہ اور زکوٰۃ جیسے نیک اعمال کے ساتھ پیش ہو گا۔مگر وہ اس حال میں آئے گا کہ کسی شخص کو اس نے گالی دی ہو گی۔ 
کسی کا مال کھایا ہو گا۔ کسی کا خون بہایا ہو گا اور کسی کو مارا ہو گا تو اس کو اس شخص کی نیکیاں دے دی جائیں گی۔ 
جب نیکیاں ختم ہو جائیں گی تو اس شخص کے گناہ اس کے حساب میں ڈال دیے جائیں گے۔ 
پھر اس کو جہنم میں پھینک دیا جائے گا۔
متعلمین سے برتاؤ
متعلمین کے ساتھ بھلائی سے پیش آنے کی حضور صلی اللہ علیہ و آلہٖ وسلم نے وصیت فرمائی۔ 
آپؐ کا اسوۂ مبارک یہ تھا:
مسکراتے ہوئے ملتے اور نرمی و محبت سے پیش آتے؛
کبھی کسی شخص کی تحقیر و تذلیل نہیں کی ہر ایک شخص کی عزت نفس کا ہمیشہ خیال رکھا؛
ہر شخص کی استعداد، ذوق او ردلچسپی کے مطابق گفتگو کرتے۔ 
عدم دلچسپی کا احساس ہوتا تو موضوع بدل دیتے یا سلسلہ ختم کر دیتے۔
ہر ایک کی بات غور سے سنتے۔
 اچھی بات پر تحسین/تعریف فرماتے۔
  نامناسب گفتگو پرمطلع فرماتے۔ 
  ناپسندیدہ بات کو نظر انداز کر دیتے۔
مجلس/جماعت کے ہر فرد پر توجہ فرماتے تاکہ کسی کو ترجیحی سلوک کا احساس نہ ہو۔ 
ہر ایک کو یہی محسوس ہوتا کہ آپ کو مجھ سے غیر معمولی انس اور محبت ہے۔
بچوں کے ساتھ آپ کا برتاؤ بہت شفقت آمیز تھا۔
 آپ بچوں کو دیکھ کر بہت خوش ہوتے ۔ آپؐ خود انھیں سلام کرتے۔ 
 ان کی دلچسپی کی باتیں کرتے۔ غلطی کرتے تو سمجھا کر معاف کر دیتے۔ 
 بچوں کو مارنے پیٹنے سے منع فرماتے۔
نبی کریم ﷺ کی معیاری تعلیم و تربیت کے نتائج
حضور صلی اللہ علیہ و آلہٖ وسلم کے معیاری طریق تعلیم و تربیت اور متعلمین کے ساتھ آپؐ کے اسی برتاؤ کا نتیجہ تھا کہ ان کے اندر حصول علم کا غیر معمولی شوق پیدا ہوا۔
 آپ کی ہر بات انھوں نے دل سے سنی۔ 
 انتہائی خلوص سے ان پر عمل کیا اور آپؐ کی تعلیمات دوسروں تک پہنچانے کے لیے ہر قسم کے حالات کا مقابلہ کیا۔
نبی کریم صلی اللہ علیہ و آلہٖ وسلم کی اس تعلیم و تربیت کے نتیجے میں وہ عظیم الشان تعلیمی انقلاب برپا ہوا جس کے اثرات آج کی دنیا پر بھی ہیں اور رہتی دنیا تک رہیں گے۔ 
اس تعلیمی انقلاب کے نتیجے میں اونٹوں کے چرانے والوں نے تہذیب کی شمعیں روشن کیں۔ 
تفسیر ، حدیث، فقہ، فلسفہ و کلام میں عظیم الشان علمی ذخیرہ چھوڑنے کے ساتھ ساتھ حساب، الجبرا، جغرافیہ، کیمیا اور دیگر سائنسوں میں بھی اپنا لوہا منوایا۔
اکیسویں صدی کے جدید ماحول میں بھی آپ صلی اللہ علیہ و آلہٖ وسلم کے اسلوب تدریس اور طریق تعلیم میں وہ عمدگی ، جاذبیت اور صلاحیت موجود ہے جس سے قوموں کے درمیان پُرامن بقائے باہمی کی ضمانت حاصل کی جا سکتی ہے۔
خصوصی تربیتی پروگرام کا رسمی افتتاح (سید انوار الحسن بخاری، ڈائریکٹر جنرل، سیکریٹریٹ تربیتی انسٹی ٹیوٹ، اسلام آباد کی طرف سے جناب ایم سلما ن فاروقی، وفاقی محتسب کو نیم سرکاری خط)
حکومت پاکستان	ڈائریکٹر جنرل
عملہ ڈویژن ٹیلی فون-----------------
سیکریٹریٹ تربیتی انسٹی ٹیوٹ
نیم سرکاری خط نمبر ۲۔۲۰۱۳/۱۔او ایم جی اسلام آباد،۱۶؍ اپریل ۲۰۱۳ء
موضوع: دفتری انتظام گروپ/اوایم جی(پروبیشنرز) ۴۰ واں مشترکہ تربیتی پروگرام کے ۳۵ ویں خصوصی تربیتی پروگرام کا افتتاح
محترم جناب--------------،
میں آپ کو اس بات میں شریک کر کے خوشی محسوس کرتا ہوں کہ دفتری انتظامی گروپ کے ۵۲ پروبیشنروں کا ایک بیچ، سول سروسز اکادمی، والٹن لاہور میں مشترکہ تربیت مکمل کرنے کے بعد، ۲۲؍اپریل ۲۰۱۳ء کو خصوصی تربیتی پروگرام کے لیے سیکریٹریٹ تربیتی انسٹی ٹیوٹ اسلام آباد میں حاضر ہو گا۔ 
خصوصی تربیتی پروگرام کی بنیادی توجہ قوانین ملازمت ، قواعد، طریق کار اور سرکاری پالیسیوں کے میدانوں میں سرکاری شعبہ کے مستقبل کے منتظمین کی بنیادی پیشہ ورانہ معلومات میں اضافہ کرنا اور ان کی مہارتوں کو نکھار نا ہے۔ اس کے ساتھ ہی ان کی شخصیت کی تربیت کرنا ہے تاکہ وہ موزوں انداز میں اپنی ذمہ داریاں ادا کرنے کے قابل ہوں۔
۲۔ ۲۴؍اپریل ۲۰۱۳ء کو صبح کے وقت، خصوصی تربیتی پروگرام کے رسمی افتتاح کی وقتی طور پر منصوبہ بندی کی گئی ہے۔ 
اگر آپ خصوصی تربیتی پروگرام کی افتتاحی تقریب کو بطور مہمان اعلیٰ عزت بخشیں تو یہ، بلاشبہ، ہمارے لیے بڑا اعزاز ہو گا۔ 
تقریب میں بطور مہمان اعلیٰ آپ کی موجودگی اور نوجوان افسروں کو مشورہ ان کی اخلاقی و نفسیاتی کیفیت کو بڑھائے گا اور ان میں اپنائیت کا شعور دے گا۔
۳۔ برائے رابطہ کاری اور کسی بھی معلومات کے لیے، جناب بدرالعارفین، ڈائریکٹر، سیکریٹریٹ تربیتی انسٹی ٹیوٹ (ٹیلی فون نمبر ----------) آپ کے دفتر سے رابطہ میں رہیں گے۔
۴۔ سیکریٹریٹ تربیتی انسٹی ٹیوٹ میں آپ کا خیر مقدم کرنے کا منتظر ہوں۔
آپ کا مخلص،
(سید انوار الحسن بخاری)
جناب ایم سلمان فاروقی
وفاقی محتسب
وفاقی محتسب سیکریٹریٹ، خیابان دستور، اسلام آباد
سیکشن افسروں (پروبیشنرز/زیر آزمائش) کا پُرتپاک خیر مقدم اور تفصیلی بریفنگ
(سید انوار الحسن بخاری، ڈائریکٹر جنرل، سیکریٹریٹ تربیتی انسٹی ٹیوٹ کی طرف سے محترمہ راحت کونین ، چیئرپرسن، مسابقتی کمیشن پاکستان، اسلام آباد کو اظہار تشکر کا خط)
سید انوار الحسن بخاری
ڈائریکٹر جنرل حکومت پاکستان
فون--------------عملہ ڈویژن
سیکریٹریٹ تربیتی انسٹی ٹیوٹ
غیر سرکاری خط نمبر ۲۔۲۰۱۳/۱ء۔ دفتری انتظامی گروپ اسلام آباد، ۲۱؍مئی ۲۰۱۳ء
موضوع: سیکشن افسروں (زیر آزمائش/پروبیشنرز) کا مسابقتی کمیشن پاکستان کا دورہ
محترمہ چیئرپرسن،
سیکریٹریٹ تربیتی انسٹی ٹیوٹ کی جانب سے، میں آپ کو اور آپ کی ٹیم کے ارکان کو مسابقتی کمیشن پاکستان کے افسروں کے دورے کے دوران پُرتپاک خیر مقدم، میزبانی اورتفصیلی بریفنگ کا انتظام کرنے پر انتہائی ممنونیت اور دلی شکریہ کا اظہار کرتا ہوں۔ 
اس معاملے میں، میں آپ کی ذاتی کوششوں، وقت اور دلچسپی پر انتہائی شکر گزار ہوں۔ 
مجھے یقین ہے کہ کمیشن کے ساتھ مختصر باہمی عمل اور آپ کی شخصیت سے پیدا ہونے والی ترغیبی فضا/ماحول افسروں کی پیشہ ورانہ تربیت پر بہت مؤثر ہو گی۔
آپ کا مخلص،
(سید انوار الحسن بخاری*)
محترمہ راحت کونین،
چیئرپرسن
مسابقتی کمیشن پاکستان، اسلام آباد
سید انوارالحسن بخاری (۲۲واں کامن، سیکریٹریٹ گروپ، بنیادی سکیل۔۲۱) ایڈیشنل سیکریٹری، وزارت وفاقی تعلیم و پیشہ ورانہ تربیت
ایگزیکٹوڈائریکٹر جنرل (بنیادی سکیل۔ ۲۱)، نج کاری کمیشن، اسلام آباد، ایڈیشنل سیکریٹری، وزارت وفاقی تعلیم و پیشہ ورانہ تربیت؛
ایڈوائزر/مشیر(بنیادی سکیل۔۲۱) دفتر وفاقی محتسب پاکستان؛
ڈائریکٹر جنرل، سیکریٹریٹ تربیتی انسٹی ٹیوٹ، اسلام آباد (نومبر ۲۰۱۴ء۔ دسمبر ۲۰۱۸ء)؛
جائنٹ سیکریٹری، وزارت مالیات، ریونیو ومعاشی امور؛
صدر سیکریٹریٹ، اسلام آباد (جولائی۔نومبر ۲۰۱۴ء)
جنرل منیجر، سول سروس اصلاحات یونٹ ، عملہ ڈویژن (جنوری ۲۰۰۵ء……)؛
ڈپٹی کنسلٹنٹ، قومی تعمیر نو بیورو (جولائی ۲۰۰۱ء۔ جنوری ۲۰۰۵ء)؛
معاشی امور ڈویژن، وزارت مالیات (نومبر ۱۹۹۹ء۔ جولائی ۲۰۰۱ء)؛
ڈپٹی سیکریٹری /پروجیکٹ منیجر، نج کاری کمیشن (جنوری ۱۹۹۴ء۔ نومبر ۱۹۹۹ء)؛
لیکچرر، معاشیات، (۱۹۸۴ء۔۱۹۹۲ء)؛
 مرکز بین الاقوامی تعاون برائے کمپیوٹر کاری، ٹوکیو، جاپان(۱۹۹۹ء)
ایم بی اے، کارپوریٹ سٹریٹیجی و معاشی پالیسی، مال ٹِرکٹ سکول برائے نظم و نسق، نیدرز لینڈ(۱۹۹۷ء)
عالمی اصلاحات و سرکاری اداروں کی نج کاری، ہارورڈ انسٹی ٹیوٹ برائے بین الاقوامی ترقی، ہارورڈ یونیورسٹی ریاستہائے متحدہ امریکا(۱۹۹۶ء)
قومی دوران ملازمت تربیتی پروگرام، ’’افرادی قوت کی منصوبہ بندی اور معاشی ترقی‘‘ پاکستان افرادی قوت تربیتی انسٹی ٹیوٹ، اسلام آباد (۱۹۹۲ء)
فیلو شپ/سکالر شپ :بین الاقوامی پالیسی فیلو شپ، اوپن سوسائٹی انسٹی ٹیوٹ، مرکز برائے پالیسی مطالعات، بوڈاپسٹ، ہنگری، عنوان تحقیق: آسٹریلیا، پاکستان اور مملکت متحدہ میں دفاتر وفاقی محتسب کا تقابلی مطالعہ: ارتقا (۲۰۰۴ء۔ ۲۰۰۵ء)؛
استعداد (Efficiency) اور چیلنج : جاپان/عالمی بینک مشترکہ سکالر شپ برائے ایم بی اے (۱۹۹۶ء۔۹۷)
علاقائی ایلمنس (سابق طالب علم) رابطہ کار (جنوبی ایشیا)۔ جاپان/عالمی بینک مشترکہ گریجوایٹ سکالر شپ و رابرٹ ایلس میکنامارا؛
رکن، پاکستان سوسائٹی برائے معاشی ترقی، پاکستان انسٹی ٹیوٹ برائے معاشی ترقی، اسلام آباد؛
رکن، قومی انسانی وسائل، نیٹ ورک، اسلام آباد؛
وسیلی ماہر برائے صلاحیت سازی، سرکاری ملازمین (بنیاد سکیل ۱۹/۱۸)۔ مختلف تربیتی اداروں اور غیر حکومتی تنظیموں کے لیے؛
پیشہ ورانہ تربیت
رکنیت
۴۰ واں خصوصی تربیتی پروگرام برائے دفتری انتظام گروپ (جناب سید حسنین مہدی، ڈائریکٹر جنرل، سیکرٹریٹ تربیتی انسٹی ٹیوٹ، اسلام آباد کی طرف سے جناب تجمل الطاف، سفیر (ریٹائرڈ) کے نام نیم سرکاری خط)
سید حسنین مہدی،
ڈائریکٹر جنرل حکومت پاکستان
فون-------------- عملہ ڈویژن
سیکریٹریٹ تربیتی انسٹی ٹیوٹ
غیر سرکاری خط نمبرایف ۲۔۲۰۱۸/۲ء۔(او ایم جی) اسلام آباد، ۲۵؍اپریل۲۰۱۸ء
موضوع:۴۰ واں خصوصی تربیتی پروگرام برائے دفتری انتظام گروپ
 محترم جناب -------------------------،
۴۰ ویں خصوصی تربیتی پروگرام کے لیے، سیکریٹریٹ تربیتی انسٹی ٹیوٹ، اسلام آباد میں مرکزی اعلیٰ ملازمتوں کے افسروں (بنیادی تنخواہ۔ ۱۷) سے تعلق رکھنے والے دفتری انتظام گروپ کے ایک بیچ کے ساتھ حکومت آزاد جموں و کشمیر کے مہمان شرکاء زیر تربیت ہیں۔ 
قبل از ملازمت خصوصی تربیت ہونے کی وجہ سے بنیادی توجہ قواعد و طریق کار پر ہے۔ 
تاہم ، یہ ادارہ ہمیشہ قابل احترام اعلیٰ سول ملازموں اور سکالروں سے بطورمہمان مقرر توقع کرتاہے کہ وہ معاون علمی شعبہ جات پر نوجوان افسروں کو اپنی معلومات میں شریک کریں تاکہ ان کا ذہنی افق/ادراک وسیع ہو۔
۲۔ اس سلسلے میں، میں بہت شکر گزار ہوں گا، اگر آپ اس انسٹی ٹیوٹ میں ۳۰۔۱۱ بجے صبح سے ۳۰۔۱۲ بجے بعد دوپہر تک، ۴ مئی ۲۰۱۸ء کو ’’پاکستان کے چین سے تعلقات؛وقت کی آزمائش پر پوری اتری ہوئی دوستی اور سی پیک‘‘ پر لیکچر/گفتگو کرنے کے لیے وقت نکال سکیں۔
۳۔ کورس رابطہ کار، بیگم طاہرہ سلیم (سیل:-------------) کسی بھی معاونت کے لیے دستیاب ہوں گی۔
بہترین آداب کے ساتھ،
آپ کا مخلص،
(سید حسنین مہدی)
محترم جناب تجمل الطاف،
سفیر (ریٹائرڈ)
-------گھر کا پتا--------
بیگم طاہرہ سلیم، ڈپٹی ڈائریکٹر (بنیادی سکیل۔۱۸) ، سیکریٹریٹ تربیٹی انسٹی ٹیوٹ ۳۹ واں کامن، دفتری انتظام گروپ (او ایم جی)،بی ایس (شماریات)؛بہاؤ الدین ذکریا یونیورسٹی، ملتان، سیکشن افسر تجارت ڈویژن ۲۷نومبر ۲۰۱۲ء۔یکم اگست۲۰۱۶ء۔
سید حسنین مہدی: ۱۸واں کامن (مشترکہ تربیتی پروگرام)، سیکریٹریٹ گروپ (بنیادی سکیل۔۲۱)، سینئر جائنٹ سیکریٹریٹ، قومی تاریخ و ادبی ورثہ ڈویژن، اسلام آباد۔
ڈائریکٹر جنرل (بنیادی سکیل۔۲۱) سیکریٹریٹ تربیتی انسٹی ٹیوٹ، اسلام آباد؛
جائنٹ سیکریٹری (وزارت مالیات، وزارت اقلیتی امور)؛
رکن (بنیادی سکیل۔ ۲۰) وزیراعظم معائنہ کمیشن؛
وائس پرنسپل (بنیادی سکیل۔۲۰) ، تربیتی ونگ وفاقی بیورو شماریات؛
ڈپٹی سیکریٹری، شماریات ڈویژن/عملہ ڈویژن ، ڈائریکٹر، قومی ڈیزاسٹر انتظام اتھارٹی؛
مالیات ڈویژن، کابینہ ڈویژن، وزارت اقلیتی امور، وفاقی محتسب پاکستان، پیشہ ورانہ کورس/ کانفرنسوں میں شرکت؛
قومی انتظامی کورس (این ایم سی)، قومی انتظامی کالج، لاہور (۲۰۱۲ء)؛
’’سرکاری اور نجی اداروں کا انتظام‘‘ انتظامی ترقیاتی انسٹی ٹیوٹ ، قومی سکول برائے سرکاری پالیسی لاہور (۲۰۱۲ء)
’’سرکاری طرز حکمرانی اور انتظام‘‘ سول سروس کالج، سنگا پور (۲۰۰۸ء)؛
’’گفت و شنید کی مہارتیں‘‘ قومی انسٹی ٹیوٹ برائے نظم عامہ کوالالمپور،ملائیشیا (۲۰۰۷ء)؛
معلومات کا نظم و نسق، جائیکا، ٹوکیو، جاپان(۲۰۰۶ء)؛
 ESCAPملکوں کی کانفرنس Data Qualityبرائے معیار  معلومات، آسٹریلوی بیور و شماریات، کینبرا، آسٹریلیا(۲۰۱۰ء)؛
سارک بین الاقوامی کانفرنس برائے ڈیزاسٹر رسک ریڈکشن، کٹھمنڈو، نیپال(۲۰۰۸ء)؛
بنیادی سکیل۔ ۱۹ میں تعیناتی
بنیادی سکیل۔ ۱۸/۱۷ میں تعیناتی
سینئر انتظامی کورس، قومی انتظامی کالج، لاہور (۲۰۰۹ء)؛
’’انتظامی احتساب‘‘ قومی انسٹی ٹیوٹ برائے نظم عامہ (نیپا) لاہور، (۱۹۹۸ء)؛
(جناب بدر العارفین، ڈائریکٹر ، سیکریٹریٹ تربیتی انسٹی ٹیوٹ کی طرف سے 
جناب جمشید عالم، جائنٹ سیکریٹری (ریٹائرڈ) کونیم سرکاری خط)
بدرالعارفین،
ڈائریکٹر جنرل حکومت پاکستان
فون-------------- عملہ ڈویژن		
سیکریٹریٹ تربیتی انسٹی ٹیوٹ
نیم سرکاری خط نمبر ۲۔۲۰۱۳/۱ء۔(او ایم جی) اسلام آباد، ۳؍مئی ۲۰۱۳ء
موضوع: خصوصی تربیتی پروگرام برائے دفتری انتظام گروپ (پروبیشنر افسران)
 محترم جناب -------------------------،
۴۰ ویں مشترکہ تربیتی پرگرام سے تعلق رکھنے والے ۵۴ویں دفتری انتظامی گروپ (پروبیشنر افسران) کا بیچ اس انسٹی ٹیوٹ میں خصوصی تربیتی پروگرام میں زیر تربیت ہے۔ 
خصوصی تربیتی پروگرام کے دوران مختلف انتظامی میدانوں میں تربیت کے ساتھ ان افسروں کو عملی موضوعات پڑھائے جاتے ہیں۔
۲۔ تربیت کے خصوصی میدان کے علاوہ ، ان پروبیشنروں کی بصیرت کو وسیع کرنے کے لیے یہ انسٹی ٹیوٹ کوشش کر رہا ہے کہ وزراء، وفاقی سیکریٹریوں، مسلح افواج کے اعلیٰ افسروں، ارکان اکیڈمی، پیشہ ور ماہرین ، معاشرتی سرگرم کارکنوں اور عطیہ کنندگان / ڈونر ایجنسیوں کے سربراہوں وغیرہ کو بطور مہمان مقرر دعوت دے جنھوں نے اپنے متعلقہ میدان میں فوقیت/امتیاز حاصل کیا ہے۔ 
قابل احترام مہمان مقرروں کی طرف سے فراہم کردہ براہ راست معلومات اور تجربہ پروبیشنروں کی پیشہ ورانہ نشوونما کے لیے بہت زیادہ قدر و قیمت رکھتے ہیں۔ 
اس کا مقصد افسروں کی آئندہ نسل کی تربیت اس انداز سے کرنا ہے کہ وہ اپنی ذمہ داریاں خوش اسلوبی سے اور مؤثر انداز سے ادا کرنے کے قابل ہوں۔
۳۔ میں بے حدشکرگزار ہوں گا اگر آپ اپنے مصرف لائحہ عمل میں سے چند لمحات نکال سکیں اور ۹؍مئی ۲۰۱۳ء کو ۳۰۔۱۱ بجے تا ۳۰۔۱۳ بجے ’’ہدایات سیکریٹریٹ اور دفتری طریق کار‘‘ کے عنوان پر اپنی معلومات میں شرکت کر سکیں۔
آپ کا مخلص،
(بدر العارفین*)
جناب جمشید عالم*
جائنٹ سیکریٹری(ریٹائرڈ)
مکان نمبر ۲۶۷، گلی نمبر ۳۴، جی۔۱/۱۰، اسلام آباد
بدرالعارفین:ڈپٹی سیکریٹری(ریٹائرڈ)، ایم اے (معاشیات)پنجاب یونیورسٹی۔
پیشہ ورانہ تربیتی پروگرام
دفتری انتظام، دفتری ریکارڈ، دفتری مراسلت، قانونی مسودہ نویسی، قواعد کار، حساب داری اور میزانیہ سازی سے متعلق، درمیانی اور اعلیٰ سطح کے کورسوں میں شرکت؛
کمپیوٹر سے متعلق مختلف کورس بشمول ای۔ گورنمنٹ؛
تربیت کاروں کے لیے تربیتی تکنیکیں (پی آئی ایم ، کراچی)
پندرہ روزہ تربیتی پروگرام:’’مسابقتی قانون اور منڈی کو معیشت کی نشوونما‘‘؛
ڈپٹی سیکریٹری، مالیات ڈویژن (ترقیاتی ونگ، سرمایہ کاری ونگ)؛
ڈائریکٹر، سیکریٹریٹ تربیتی انسٹی ٹیوٹ (تربیتی کورسوں کی منصوبہ بندی و رابطہ کاری)؛
ڈپٹی سیکریٹری، وزارت صحت؛
سیکشن افسر (بنیادی سکیل ۱۷۔۱۸): وزارت رہائش و تعمیرات، وزارت مذہبی امور، زکوٰۃ و عشر بشمول مکہ معظمہ میں حج ڈیوٹی، خواتین ترقیات ڈویژن؛
تربیت کاری بطور فیکلٹی رکن، سیکریٹریٹ تربیتی انسٹی ٹیوٹ؛
قوانین و قواعد سول ملازمین ، دفتری انتظام و طریق کار، قواعد کار ۱۹۷۳ء مراسلتی مہارتیں، شخصیت سازی اور رویہ جاتی تبدیلی؛
مہمان مقرر: نیشنل پولیس اکادمی، پاکستان ملازمت خارجہ اکادمی، نیب تربیتی انسٹی ٹیوٹ، تربیتی انسٹی ٹیوٹ، انکم ٹیکس، اعلیٰ تربیتی کمیشن، کسٹم تربیتی انسٹی ٹیوٹ؛
سیکشن افسر(۱۹۸۲ء۔۹۶ء) کابینہ ڈویژن، سیکریٹریٹ تربیتی انسٹی ٹیوٹ، عملہ ڈویژن، ایوان صدر، وزیراعظم سیکریٹریٹ؛
ڈپٹی سیکریٹری(اگست ۱۹۹۶ء۔ ۲۰۰۲ء) وزیراعظم سیکریٹریٹ، قومی سلامتی کونسل سیکریٹریٹ؛
ڈائریکٹر/ڈائریکٹر جنرل(۲۰۰۲ء۔ ۲۰۰۹ء) قومی سلامتی کونسل سیکریٹریٹ ؛
سیکشن افسر (۱۹۸۲ء۔ ۸۸ء) کابینہ ڈویژن؛
اردو تربیتی مرکز کی نگرانی؛
رکن فیکلٹی، ہدایات سیکریٹریٹ، دفتری زبان، دفتری طریق کار؛
دیگر تربیتی اداروں میں بطور مہمان مقرر تربیت کاری؛
ٹیوٹر، دفتری اردو کورس برائے وفاقی افسران علامہ اقبال یونیورسٹی؛
دفتری اردو میں تربیت کے لیے منعقدہ متعدد ورکشاپوں میں بطور وسیلی ماہر (ریسورس پرسن) شرکت؛
بیرون ملک تربیت (کوئیکا، جنوبی کوریا):
پیشہ ورانہ تجربہ
جمشید عالم: جائنٹ سیکریٹری (ریٹائرڈ) حکومت پاکستان۔
پیشہ ورانہ تجربہ
مقتدرہ قومی زبان(موجودہ ادارہ فروغ قومی زبان) سے متعلق ذمہ داریاں
مقتدرہ سے متعلق تمام انتظامی اور مالیاتی معاملات؛
مقتدرہ کے تیار کردہ قواعد و ضوابط کا جائزہ لینا اور ان کی منظوری حاصل کرنا؛
مقتدرہ کی سفارشات (اردو بطور دفتری زبان، ذریعہ تعلیم اور ذریعہ امتحانات مقابلہ ٹائپ کاری کا کلیدی تختہ وغیرہ) کا جائزہ لینا اور حکام بالا کے احکامات حاصل کرنا؛
کابینہ کمیٹی برائے قومی زبان کے اجلاس کا انعقاد اور فیصلوں کا نفاذ؛
علامہ اقبال اوپن یونیورسٹی کے ذریعے دفتری کورس کا اجرا (برائے وفاقی افسران)؛
اردو مختصر نویسی/ٹائپ کاری کی تربیت کے لیے نو(۹) اردو تربیتی مراکز کا قیام اور اس مقصد کے لیے تمام انتظامی و مالیاتی امور (مراکز کے لیے جگہ کا حصول، فرنیچر اور کتابوں/ٹائپ رائٹروں کی فراہمی، اساتذہ کی تربیت کا انتظام، تربیت کے لیے مختصر نویسوں اور ٹائپ کاروں کی نامزدگی کا حصول)؛
مقتدرہ کے لیے تمام وزارتوں/ڈویژنوں سے مواد ترجمہ کا حصول اور مقتدرہ کو ترسیل؛
تربیتی تجربہ
اسسٹنٹ ڈائریکٹر (۱۹۸۸۔۹۲ء) سیکریٹریٹ تربیتی انسٹی ٹیوٹ، عملہ ڈویژن۔
مطبوعات
(۱) دفتری زبان کا تعارف(انگریزی۔ اردو)
(۲) دفتری تربیتی لغت (انگریزی ۔اردو)
(۳) دفتری حکم نامہ (انگریزی۔ اردو)
(۴) سرکاری خط (انگریزی۔ اردو)
(۵) نیم سرکاری خط (انگریزی ۔ اردو)
(۶) پاکستان کا نظام حکومت (آئین پاکستان اور قواعد کار ۱۹۷۳ء کی روشنی میں)
مسودات
(۱) عہد نامہ (ٹریٹی) بین الاقوامی قانون کے تناظر میں
(۲) لغت سفارت کاری و بین الاقوامی امور (انگریزی۔ اردو )
(۳) کشاف دفتری اصطلاحات (انگریزی۔ اردو) 
(۴) لغت مقامی حکومت (انگریزی۔اردو)
(۵) مقامی حکومت
(۶) لغت تربیتی اصطلاحات
نظرثانی کتب
(۱) دفتری انتظام (نظرثانی، ترامیم و اضافہ)
(۲) خلاصہ نویسی و روداد نویسی
(۳) قومی انگریزی۔اردو لغت (نظرثانی ، ایک حرف، ۵۶ صفحات)
(۴)	دفتری اصطلاحات (نظرثانی مع اضافہ جات۔ دو حروف۔۱۵۵صفحات)
(۵) ایسٹا کوڈ (عملہ ڈویژن) نظرثانی ۔۱۴۰ صفحات
(۶) ایسٹا کوڈ (بلوچستان) نظرثانی۔ ۴۱۵ صفحات
(۷) قواعد کار ۱۹۷۳ء (نظرثانی ۲۰۱۰ء تک) مکمل
(۸) دفتری اردو کورس برائے وفاقی افسران (دوسرا ایڈیشن) ، علامہ اقبال اوپن یونیورسٹی(مکمل نظرثانی) 
دفتری تراجم: تین ہزار سے زیادہ فارموں اور قواعد و ضوابط کا ترجمہ و نظرثانی
زیر تربیت افسروں کے ساتھ ملاقات
(ڈائریکٹر جنرل، ----نام تربیتی اکادمی/ انسٹی ٹیوٹ-----کی طرف سے چیئرمین، ----نام ادارہ-----کو شکریہ کا خط
ڈائریکٹر جنرل حکومت پاکستان
فون------------------------ ڈویژن

 تربیتی اکادمی/ انسٹی ٹیوٹ----
غیر سرکاری خط نمبر -----------اسلام آباد،تاریخ---------------
موضوع: خصوصی تربیتی پروگرام برائے ---نام گروپ/سروس -----افسران(پروبیشنرز)
 محترم---------------------،
------------کو آپ سے گفتگو کرنا بلاشبہ بڑی خوشی کی بات تھی۔ حسب گفتگو،-----------ویں گروپ سے تعلق رکھنے والے مشترکہ تربیتی پروگرام ----نام گروپ/سروسکے -------افسران (زیر آزمائش) -------کا بیچ اس انسٹی ٹیوٹ/اکادمی آج کل خصوصی تربیتی پروگرام میں شرکت کر رہا ہے۔
۲۔ میری درخواست پر ----تاریخ ------کو ------بجے، ----------اسلام آباد میں افسروں کے ساتھ ملاقات کرنے کے لیے اظہار رضامندی پر میں انتہائی شکر گزار /ممنون ہوں۔ 
مجھے یقین ہے کہ یہ نوجوان افسروں کے لیے ایک منفرد موقع ہو گا کہ وہ عوام کی خدمت میں ------نام قومی ادارہ------کے اہم کردار کے بارے میں آگاہ ہوں اور اس کے علاوہ بطور سول ملازم آپ کے ذاتی تجربات سے سیکھیں۔
میرے بہترین آداب کے ساتھ،
آپ کا مخلص،
(-----نام -------  )
جناب ----------------
چیئرمین
-----نام ادارہ------، اسلام آباد
گروپ پروفیشنرز کے لیے تربیتی کورس کے انتظام کی درخواست 
(ڈائریکٹر---------سروس اکیڈمی کی طرف سے ڈائریکٹر، سیکریٹریٹ تربیتی انسٹی ٹیوٹ کو خط)
براہ کرم آج صبح ٹیلی فون پر ہماری گفتگو سے رجوع کریں۔
۲۔ میں آپ کی توجہ اس اکیڈمی کے یکساں نمبر خط مورخہ ---------------کی طرف مبذول کرانا چاہتا ہوں اور درخواست کرتا ہوں -----------گروپ پروبیشنرز کے لیے -----ہفتے کے تربیتی کورس کے لیے اپنے انسٹی ٹیوٹ میں انتظام کر دیجیے۔
۳۔ توقع ہے کہ ----تاریخ-----کے بعد پروبیشنرز/آزمائشی افسر وفاقی پبلک سروس کے حتمی امتحان کامیابی میں بیٹھیں گے۔ وہ ----تاریخ----کو اس اکیڈمی سے سبکدوش ہوں گے اور مختلف محکموں میں ان کی تعیناتی ہو گی۔ اس لیے ----تاریخ----سے ---- تاریخ-----کے درمیان ہمارے زیر تربیت افراد کو آسانی ہو گی۔
۴۔ چونکہ زیر تربیت افراد کی تعداد صرف ---------ہے، ہمیں امید ہے کہ مذکورہ بالا مدت کے دوران، تربیتی کورس کے لیے، ہماری درخواست قبول کرنے میں آپ کا محترم ادارہ مشکل محسوس نہیں کرے گا۔
آپ کا مخلص،
ڈائریکٹر سیکریٹریٹ ٹریننگ انسٹی ٹیوٹ، 
امور عملہ ڈویژن، اسلام آباد
قومی ورکشاپ برائے نظم و نسق خدمات صحت
(جناب ڈاکٹر سراج الحق محمود، سینئر چیف، منصوبہ بندی وترقیات ڈویژن کی طرف سے جناب معین احمد صدیقی، ڈائریکٹر (بنیادی سکیل۔۲۰) ، سیکریٹریٹ تربیتی انسٹی ٹیوٹ کو نیم سرکاری خط)
ڈاکٹرسراج الحق محمود، حکومت پاکستان
سینئر چیف وزارت منصوبہ بندی و ترقیات	   
ٹیلی فون------------
منصوبہ بندی و ترقیات ڈویژن
غیر۱۳(۳)/ایچ پی سی/۸۷  اسلام آباد، ۱۵؍دسمبر۱۹۸۷ء
محترم -------------------------،
 قومی ورکشاپ برائے نظم و نسق خدمات صحت کا ایجنڈا/پیش نامہ ملفوف ہے جو ۲۱۔۳۱ دسمبر  ۱۹۸۷ء کو لاہور میں منعقد ہو رہی ہے۔
اس ورکشاپ کا کمیونٹی میڈیسن کالج لاہور کی طرف سے انتظام کیا جا رہاہے۔
۲۔ مذکورہ بالا ورکشاپ میں شریک کا/حصہ داربننے پر، ہم نے آپ کو تجویز پیش کی کہ براہ کرم ایسے ماہرین کی نشان دہی کریں جو انتظام عملہ پر اپنے تجربے کے ساتھ شرکاء کی معلومات میں اضافہ کر سکیں جیسا کہ ٹیلی فون پر اتفاق کیا گیا، ہم نے آپ کے نشان دہی کردہ ماہرین کے لیے مندرجہ ذیل موضوعات کا تعین کیا ہے:
۱۔ قواعد ملازمت اور قواعد انضباط ……جناب اے ایچ زبیری
۲۔ جائزہ کاکردگی …… جناب ضیاء الحسن
۲۔ کیا میں آپ کے ذریعے درخواست کر سکتا ہوں کہ یہ ماہرین ۲۷ نومبر ۱۹۸۷ء کو اس ورکشاپ میں شمولیت کریں اور اپنی مہارت سے ان شرکاء کی معلومات میں اضافہ کریں۔نیک خواہشات کے ساتھ،
آپ کا مخلص،
(ڈاکٹر سراج الحق محمود)
جناب معین احمد صدیقی
ڈائریکٹر سیکریٹریٹ تربیتی انسٹی ٹیوٹ، راولپنڈی
نقل بخدمت:
۱۔ جناب ضیاء الحسن معرفت ڈائریکٹر، سیکریٹریٹ تربیتی انسٹی ٹیوٹ، راولپنڈی
۲۔ جناب اے ایچ زبیری
اب اس انسٹی ٹیوٹ کی سر براہی ڈائریکٹر جنرل (بنیادی سکیل۔ ۲۱/۲۰) کرتاہے۔
 اب یہ انسٹی ٹیوٹ ایچ ۹ سیکٹر اسلام آباد منتقل ہو گیا ہے۔
(جناب عبداللہ ، ڈائریکٹر، صوبائی سروسز اکادمی، پشاور کی طرف سے جناب ضیاء الحسن، ڈپٹی سیکریٹری، عملہ ڈویژن کو خط)
عبداللہ
صوبائی سروسز اکادمی
ڈائریکٹر اکادمی ٹاؤن، پشاور	
ٹیلی فون----------------
نمبر پی ایس اے/۹۹۵   ۲۲؍دسمبر ۱۹۸۸ء
محترم جناب حسن صاحب،
صوبائی سروسز اکادمی شمال مغربی سرحدی صوربہ کے سیکشن افسر (پروبیشنرز/آزمائشی) کے لیے چارہ ماہ کے کورس کا اہتمام کر رہی ہے۔اس پروگرام میں مشہور منتظمین اور ممتازسکالروں کو بطور مہمان مقرر شرکائے کورس سے خطاب کی دعوت دی جاتی ہے۔ 
پروگرام میں مندرجہ ذیل پر گفتگو شامل ہے:
موضوع: خفیہ*رپورٹیں تحریر کرنے پر حکومتی ہدایات
تاریخ و وقت: ۱۹۸۹۔۱۔۸ ساڑھے دس سے ساڑھے گیارہ   و  بارہ بجے سے ایک بجے تک	
۲۔ میں اس اکادمی کے لیے ایک اعزاز سمجھوں گا، اگر آپ موضوع بالا پر گفتگو کرنے اور بعد میں تبادلہ خیال کرنے کے لیے اپنی رضامندی دیں۔ 
چونکہ ہمیں فوری طور پر پروگرام کو حتمی صورت دینی ہے، میں جتنا جلد ممکن ہو میں آپ کی قبولیت وصول کرنے کے لیے شکر گزار ہو ں گا۔
نیک تمناؤں کے ساتھ،
آپ کا مخلص،
(عبداللہ)
ڈائریکٹر
جناب ضیاء الحسن صاحب
ڈپٹی سیکریٹری
عملہ ڈویژن،حکومت پاکستان
پاک سیکریٹریٹ نمبر۱، راولپنڈی
جائزہ کارکردگی رپورٹیں



شرکائے کورس سے گفتگو کی دعوت کی قبولیت
(جناب ضیاء الحسن، ڈپٹی سیکریٹری، عملہ ڈویژن کی طرف سے سید عبداللہ، ڈائریکٹر ، صوبائی سروسز اکادمی، پشاور کونیم سرکاری خط)
فوری
سید ضیاء الحسن،	کابینہ سیکریٹریٹ
ڈپٹی سیکریٹری عملہ ڈویژن
ٹیلی فون-----------حکومت پاکستان، راولپنڈی
نیم سرکاری خط نمبر ۸۸/۱/۱۔ڈی ایس (سی پی۔۱) ۲۷؍دسمبر ۱۹۸۸ء
محترم عبداللہ صاحب،
’’خفیہ رپورٹ*نویسی پر حکومتی ہدایات‘‘ پر ۸؍جنوری ۱۹۸۹ء کو گفتگو کے بارے میں اپنے خط نمبر پی ایس اے /۹۹۵ مورخہ ۲۲؍ دسمبر ۱۹۸۸ء کی طرف رجوع کریں۔
۲۔ میں آپ کے ساتھ ہونے اور اس موضوع پر شرکاء سے گفتگو کرنے پر اعزاز محسوس کروں گا۔
بہترین نیک خواہشات کے ساتھ،
آپ کا مخلص،
(سید ضیاء الحسن)
جناب عبداللہ
ڈائریکٹر
صوبائی سروسز اکادمی،
اکادمی ٹاؤن، پشاور
باب نمبر۴۳
جائزہ کارکردگی رپورٹ
ٹیلی فون پالیسی
فہرست مندرجات
تعارفی نوٹ
(الف)  ٹیلی فون کی تنصیب
(ب)   ٹیلی فون کی ادائیگی (دفتر /رہائشی گاہ)
جناب شاہد اللہ بیگ، ایڈیشنل سیکریٹری، کابینہ ڈویژن کی طرف سے تمام وفاقی سیکرٹری صاحبان/ایڈیشنل سیکریٹری صاحبان انچارج کو نیم سرکاری خط
 دفتر/رہائش گاہ پر ٹیلی فون کی تنصیب اور ٹیلی فون بلوں کی ادائیگی
ٹیلی فون کی تنصیب
(۱) قواعد کار۱۹۷۳ء کے مطابق وزارتوں/ڈویژنوں /ملحقہ محکموں اور دیگر وفاقی دفاتر/اداروں کے افسروں کے دفاتر اور رہائش گاہوں پر سرکاری ٹیلی فون کی تنصیب کی اجازت دینا کابینہ ڈویژن کے دائرہ کار میں شامل ہے۔
(۲) کابینہ ڈویژن کو دفتر/رہائش گاہ پر ٹیلی فون کی تنصیب کے لیے تجویز ارسال کرنے کے لیے مندرجہ ذیل معلومات فراہم کرنا ضروری ہیں۔
(الف) اگر یہ ٹیلی فون کی تنصیب کی تازہ تجویز ہے تو وجوہات بیان کریں کہ اس سے پہلے اس ٹیلی فون کی تنصیب کی 
ضرورت کیوں نہ محسوس کی گئی اور اس کے مطابق تجویز پہلے کیوں پیش نہیں کی گئی۔
(ب) افسر کا نام ، عہدہ اور بنیاد ی تنخواہ سکیل۔
(ج) افسر کے فرائض۔
(د) ٹیلی فون کی ضرورت برائے دفتر/رہائش گاہ۔
(ر) ٹیلی فون تنصیب کرنے کا تفصیلی جواز (Justification)اور سفارش۔
(س) اگر ٹیلی فون تنصیب کرنے کی تجویز پہلے ارسال کی گئی تھی تو فیصلہ کیا ہوا تھا؟
(ص) ٹیلی فون تنصیب کرنے کے بارے میں تمام تجاویز سیکریٹری/ایڈیشنل سیکریٹری انچارج کی منظوری سے ارسال کی جائیں اور ترسیلی مراسلہ میں اس منظوری کا ذکر کیا جائے۔
(۳) وزارتوں ، ڈویژنوں، ملحقہ محکموں میں کام کرنے والے تمام حقدار ملازمین (بنیادی سکیل ۱۷۔۲۲)، پرنسپل اکاؤنٹنگ افسر کی اجازت سے مقام تعیناتی کی بجائے کسی اور مقام پر رہائشی ٹیلی فون کنکشن کی سہولت حاصل کر سکتے ہیں۔ (دفتری یادداشت مورخہ ۱۹؍ فروری ۲۰۱۰ء)۔
(۴) بنیادی سکیل ۱۱۔۱۶ کے غیر حقدار ملازمین کو سکیل۔۱۷ کی اسامی پر رواں کرنٹ چارج تقرر کی صورت میں سرکاری خرچ پر رہائشی ٹیلی فون کی سہولت دستیاب نہیں ہو گی۔ (دفتری یادداشت مورخہ ۷؍نومبر ۲۰۰۸ء)
(۵) معاہداتی ملازمین کو رہائشی ٹیلی فون کی سہولت معاہدہ /کنٹریکٹ کی شرائط و قیود کے مطابق دی جائے گی (جون ۲۰۰۷ء)۔
ٹیلی فون بل کی ادائیگی (دفتر /رہائش گاہ)
کابینہ ڈویژن نے سرکاری حساب سے مختلف افسروں کے دفاتر /رہائش گاہوں پر تنصیب شدہ ٹیلی فون کے بلوں کی ادائیگی کے لیے زیادہ سے زیادہ حد مقرر کی ہے۔
دفاتر کے ٹیلی فون بل
(۱) سیکریٹری ، ایڈیشنل سیکریٹری، جائنٹ سیکریٹری اور مساوی سکیل کے افسروں کے لیے رقم کی زیادہ سے زیادہ حد مقرر نہیں کی گئی۔
(۲) ڈپٹی سیکریٹری،سیکشن افسر اور مساوی افسر کے لیے ماہانہ بل کی زیادہ سے زیادہ حد مقرر کی گئی ہے۔
(۳) بنیادی سکیل۱۔۱۶ (غیر حقدار) ملازمین جنھیں ضرورت کی بنیاد پر ٹیلی فون فراہم کیا جائے، کے لیے ماہانہ بل کی حد مقرر کی گئی ہے۔
(۴) دفتر کی مقررہ حد سے زیادہ بل کی رقم کی ادائیگی کی منظوری دینے کا اختیار انتظامی سیکریٹری کے پاس ہے۔ متعلقہ افسر مکمل معاملہ (ماہانہ بل مع زائد بل کا موزوں جواز/وجوہات) پرنسپل اکاؤنٹنگ افسر کو پیش کرے گا۔ اگر متعلقہ پرنسپل اکاؤنٹنگ افسر زائد بل کی وجوہات /جواز سے مطمئن ہو تو وہ زائد رقم کی منظوری دے گا اور منظور شدہ معاملہ/ مع منظوری کی نقل کابینہ ڈویژن /مالیات ڈویژن کوبرائے ریکارڈ ارسال کی جائے گی۔
رہائش گاہ کے ٹیلی فون بل
(۱) سیکریٹری اور مساوی سکیل کے افسر کے لیے ماہانہ ٹیلی فون بل کی ادائیگی کے لیے زیادہ سے زیادہ رقم کی حد مقرر نہیں کی گئی۔
(۲) سکیل ۱۷۔۲۱ کے حامل دیگر افسروں کے لیے ماہانہ بل کی ادائیگی کے لیے رقم کی حد مقرر کی گئی ہے۔ ہر سکیل کے عہدہ داروں کے لیے علیحدہ حد مقرر ہے۔
(۳) وزارتوں/ڈویژنوں میں کام کرنے والے تمام باقاعدہ حقدار ملازمین (بنیادی تنخواہ ۱۷۔۲۱) کے لیے رہائشی ٹیلی فون کے بل کے بارے میں ۲ جون ۲۰۱۷ء اور ۳؍اکتوبر ۲۰۱۷ء کو کابینہ ڈویژن نے وزیراعظم کی منظوری سے نئے احکامات جاری کیے ہیں جو یکم جون ۲۰۱۷ء سے نافذ العمل ہیں۔
(۴) رہائشی ٹیلی فون کے بارے میں نئی پالیسی کے مطابق ٹیلی فون بل کی موجودہ حد کی رقم کو دو حصوں میں تقسیم کر دیا گیا ہے:
(الف) رہائشی ٹیلی فون (این ٹی سی) کی حد کی رقم کا ۲۵ فی صد مع کرایہ ٹیلی فون لائن بطور الاؤنس ماہانہ تنخواہ کے ساتھ ملے گا۔
(ب) ٹیلی فون بل پیش کرنے پر رقم کی واپسی۔
(۵) ماہانہ بل کی مقررہ حد سے زیادہ رقم متعلقہ افسر ہر ماہ خود ادا کرے گا۔
(۶) ماہانہ بل کی عدم ادائیگی کی صورت میں، اگر ٹیلی فون لائن منقطع کر دی گئی تو متعلقہ افسر دوبارہ ٹیلی فون لگوانے کے اخراجات برداشت کرے گا۔
(جناب شاہد اللہ بیگ ، ایڈیشنل سیکریٹری، کابینہ ڈویژن کی طرف سے تمام وفاقی سیکریٹریوں کو نیم سرکاری خط)
شاہد اللہ بیگ
حکومت پاکستان
ایڈیشنل سیکریٹری				
کابینہ ڈویژن
فون------------نمبر ۳۔۲۰۱۰/۱۸۔آر اے۔۴ اسلام آباد،۸؍جولائی ۲۰۱۰ء
موضوع: ٹیلی فون کمیٹی کے اجلاس
 محترم جناب سیکریٹری/ایڈیشنل سیکریٹری انچارج،
کابینہ ڈویژن ٹیلی فون پالیسی سے متعلق کام کرتاہے، جس میں وزارتوں/ڈویژنوں/ ملحقہ محکموں وغیرہ سے وصول شدہ لینڈ لائن، سیل فون، فیکس کنکشن اور ڈی ایس ایل کنکشن کے معاملات برائے حصول اجازت/نرمی شامل ہیں۔ایڈیشنل سیکریٹری (ای سی و آر) کابینہ ڈویژن اور ایڈیشنل سیکریٹری (اخراجات)، مالیات ڈویژن پر مشتمل ٹیلی فون کمیٹی اس نوعیت کے معاملات پر غور کرتی ہے۔
۲۔ مناسب کنٹرول قائم رکھنے کے لیے،تمام وزارتوں/ڈویژنوں کو ہدایت کی گئی ہے کہ اپنے پرنسپل اکاؤنٹنگ افسر کی منظوری کے بعد ٹیلی فون کمیٹی کے غور کے لیے اپنے معاملات کے حوالے سے کابینہ ڈویژن سے رجوع کریں لیکن اس طریق کار کی پابندی نہیں کی جا رہی ہے۔
۳۔ حکومت کی طرف سے اعلان کردہ مالیاتی پابندیوں اور کفایتی اقدامات کو پیش نظر رکھتے ہوئے، تمام وزارتوں/ ڈویژنوں کو ایک بار دوبارہ مطلع کیا جاتاہے کہ آئندہ صرف ان ہی معاملات پر ٹیلی فون کمیٹی غور کرے گی جو پرنسپل اکاؤنٹنگ افسر کی منظوری کے حامل ہوں گے۔
احترام کے ساتھ،
آپ کا مخلص،
(شاہد اللہ بیگ*)
تمام وفاقی سیکریٹری صاحبان/ایڈیشنل سیکریٹری صاحبان،انچارج وزارت/ڈویژن، اسلام آباد /راولپنڈی
شاہد اللہ بیگ، پاکسان انتظامی سروس (۱۹۸۱ء)؛ وفاقی اور صوبائی سطح پر مختلف حیثیتوں سے ذمہ داریان ادا کیں؛ اسسٹنٹ کمشنر سیالکوٹ/راولپنڈی اور ڈپٹی کمشنر مظفر گڑھ/ ڈیرہ غازی خان؛ ایڈمنسٹریٹر میونسپل کارپوریشن؛ ڈپٹی سیکریٹری /جائنٹ سیکریٹری وزارت دفاع؛ جائنٹ سیکریٹری وزارت داخلہ؛ ایڈیشنل سیکریٹری/خصوصی سیکریٹری کابینہ ڈویژن؛ سیکریٹری، وزارت پیدوار؛ بیرونی ملکوں میں مختلف تربیتی کورس (ہوا بازی، کمپیوٹر میں مہارت، مطالعات سلامتی سے متعلق)۔
باب نمبر۴۴
غیر درجہ بند سرکاری ریکارڈ---
سکالروں/تحقیق کاروں کو دستیابی
 جناب ظہور آذر، کابینہ سیکریٹری کی طرف سے تمام وزارتوں/ڈویژنوں کے سیکریٹری صاحبان/ایڈیشنل سیکریٹری صاحبان اور تمام صوبائی حکومتوں کو نیم سرکاری خط
تعارفی نوٹ
سرکاری ادارے سے مراد ہے:
سرکاری ادارہ
کوئی وزارت، ڈویژن، ملحقہ محکمہ یا ماتحت دفتر بشمول وفاقی حکومت کے خود مختار ادارے؛
کوئی وفاقی اور کوئی میونسپل یا مقامی ادارہ جو کسی وفاقی قانون کے ذریعے یا اس کے تحت بنایا گیا ہو؛
قومی اسمبلی اور سینیٹ بشمول ان کی سیکریٹریٹ کمیٹیاں اور ارکان؛
کوئی قانونی کارپوریشن یا دوسرا کارپوریٹ/اجتماعی ادارہ یا انسٹی ٹیوٹ جو وفاقی حکومت نے قائم کیا ہو یا اس کی ملکیت ہو یا اس کے کنٹرول میں ہو یا وفاقی حکومت اسے فنڈ/رقم فراہم کرتی ہے؛
کوئی عدالت، ٹریبونل، کمیشن یا بورڈ جو وفاقی قانو ن کے تحت ہو؛
وفاقی حکومت کا کوئی قانونی تشکیل شدہ یا قانون کے بغیر تشکیل شدہ ادارہ جو کسی دوسرے سرکاری ادارے کے کنٹرول یا ہیئت مجاز/اتھارٹی کے تحت کام کر رہا ہو یا یہ ادارہ ایک یا زیادہ سرکاری اداروں کی ملکیت میں ہو یا مذکورہ ادارہ کی نگرانی  میں شراکت دار ہوں یا وہ معقول /خاصی رقم اس ادارے کو فراہم کرتے ہوں؛
کوئی تنظیم جو کوئی سرکاری فرض انجام دیتی ہے؛
کوئی غیر سرکاری تنظیم جو براہ راست یا بالواسطہ سرکاری رقوم، امداد ٹیکس سے استثنیٰ، زمین کا ٹکڑا یا کوئی دوسرا فائدہ حاصل کرتی ہو جس میں سرکاری رقوم شامل ہوں یا کوئی دوسری غیر حکومت تنظیم یا ادارہ جو کسی نافذ العمل قانون کے تحت رجسٹری شدہ ہو۔
سرکاری ریکارڈ
ریکارڈ کی اشاعت اور دستیابی
افشا سے مستثنیٰ معلومات
اگر کسی ریکارڈ یا معلومات کے صرف ایک حصہ کو استثنیٰ حاصل ہو تو ایسی صورت میں مستثنیٰ معلومات نکال کر باقی معلومات درخواست گزار کو دے دی جائیں گی۔
اگرمطلوبہ معلومات کے ظاہر کرنے سے بین الاقوامی تعلقات میں اسلامی جمہوریہ پاکستان کے مفادات کو نقصان ہونے کا امکان ہو۔
پاکستان کے کسی غیر ملکی ریاست کی حکومت سے تعلقات؛
ایسی تنظیم سے تعلقات جس کے ارکان صرف ریاستیں ہوں۔
کسی جرم کے ارتکاب میں سہولت ہو؛
کسی خاص معاملہ کی تفتیش یا تحقیقات میں نقصان دہ ہو یا کسی قسم کی رکاوٹ ڈالے؛
قانونی تحویل سے بچنے میں سہولت دے؛
تیسرے فریق نے معلومات ظاہر کرنے کی اجازت دے دی ہو؛
درخواست گزار تیسرے فریق کا سرپرست /قانونی ولی یا قریب ترین رشتہ دار ہو یا مرحوم شخص کی وصیت کا تکمیل کار ہو؛
کسی ٹیکس ڈیوٹی/محصول، شرح سود، شرح تبادلہ کے تجویز کردہ آغاز اختتام یا تبدیلی کے بارے میں یا کسی معاشی انتظام کی کسی دستاویز کے نتیجے میں معیشت کو قبل از وقت افشا سے نقصان پہنچنے کا امکان ہو؛
ایسی معلومات فراہم کرنے سے کسی ایسے شخص کو نامناسب فائدہ ہو گا اور سرکاری ادارے کے مالیاتی مفادات کو نقصان ہونے کا امکان ہو گا، جو مذکورہ سرکاری ادارے کے ساتھ جائیداد کے حصول یا فروخت یا فراہمی اشیاء و خدمات کے لیے کوئی معاہدہ کرنے والا ہو؛
معلومات تیسرے فریق سے حاصل کی گئی تھیں اور کسی دوسرے شخص کو یہ معلومات فراہم کرنا ایسی اعتماد شکنی کے مترادف/مساوی ہو گا جس کے خلاف کارروائی ہو سکے۔
معلومات کسی تیسرے فریق سے راز دارانہ حاصل کی گئی تھیں۔ اگر تجارتی راز کی حامل یہ معلومات دوسرے فریق کو فراہم کر دی گئیں تو تیسرے فریق کے تجارتی یا مالیاتی مفادات کے لیے نقصان دہ ہو گا۔
اگر قانونی کارروائی میں ان معلومات کو پیش کرنے کی اجازت نہ ہو، بشرطیکہ وہ شخص جو خصوصی مراعات کا حق دار ہے اپنے حق/مراعات سے دست بردار ہو جائے۔
حکومتی پالیسی کی مؤثر تشکیل کرنے اور اسے فعال بنانے میں نقصان دہ ہو؛
سرکاری ادارے میں آزادانہ مشورے یا تبادلۂ خیال سے روکتے/باز رکھتے ہوئے سرکاری ادارے میں گفت و شنید کے عمل کو نقصان پہنچائے؛
کسی عدالت یا ٹریبونل میں کارروائی کے لیے نقصان دہ ہو؛
قانونی مشیر اور موکل کے درمیان تبادلہ کردہ معلومات؛
جرم کے روکنے یا تفتیش کرنے سے؛
مجرم کی گرفتاری یا قانونی کارروائی؛
انصاف رسانی /عدل گستری/داد رسانی؛
ترک وطن کنٹرول کی کارروائی سوائے فہرست نگرانی برائے روانگی؛
جیلوں یا دوسرے اداروں میں جہاں اشخاص کو قانونی طور پر نظر بند کیا جاتا ہو، میں سلامتی اور نظم و ضبط کی نگہداشت؛
کوئی سول کارروائی جو کسی سرکاری ادارے کی جانب سے یا اس کی طرف سے کی گئی ہو یا کسی تحقیقات کے نتیجے میں سامنے آئی ہو؛
سرکاری ریکارڈ میں مندرجہ ذیل امور سے متعلق دستاویزات شامل ہیں:
(الف) حکومت کی پالیسیاں اور رہنما اصول؛
(ب) ایسا لین دین جو جائیداد کے حصول، فروخت اور انتظام سے متعلق ہو؛ اخراجات جو کسی سرکاری ادارے نے اپنے فرائض کی انجام دہی میں برداشت کیے ہوں۔
(ج) لائسنس، الاٹمنٹ اور دوسرے فوائد مثلاً رقوم، مراعات وغیرہ جو کسی سرکاری ادارے نے دی ہوں، معاہدے / کنٹریکٹ اور سمجھوتے/ایگریمنٹ جو کسی سرکاری ادارے نے کیے ہوں۔
(د) حتمی احکامات اور فیصلے ، بشمول عوام سے متعلق فیصلے۔
(ر) کوئی اور ریکارڈ جس کے بارے میں وفاقی حکومت کا وزیر انچارج اعلان کرے کہ وہ سرکاری ریکارڈ تصو رکیا جائے۔
ریکارڈ کی اشاعت اور دستیابی کے حوالے سے سرکاری ریکارڈ میں مندرجہ ذیل ریکارڈ شامل نہیں ہے:
(الف) فائلوں پر کیفیت نویسی، روداد اجلاس، رائے یا سفارش……اس بارے میں متعلقہ ادارہ حتمی فیصلہ کرے گا۔
(ب) گاہکوں کے حسابات سے متعلق بینک کاری کمپنیوں اور مالیاتی اداروں کا ریکارڈ۔
(ج) دفاعی افواج، دفاعی تنصیبات یا ان سے متعلق ریکارڈ؛ دفاع اور قومی سلامتی سے متعلق ذیلی ریکارڈ جس میں تجارتی فلاحی سرگرمیوں سے متعلق تمام ریکارڈ شامل نہیں ہے۔
(د) وفاقی حکومت کے وزیر انچارج کی طرف سے اعلان کردہ درجہ بند ریکارڈ بشرطیکہ وزیر انچارج ان وجوہات کو بیان کرے جن کی بنیاد پر ان معلومات کا افشا کرنا نقصان دہ ہے تاہم بدعنوانی کے الزام اور انسانی حقوق کی خلاف ورزی سے متعلق معلومات نہیں روکنی چاہئیں۔
(ر) کسی فرد کی ذاتی راز داری سے متعلق ریکارڈ۔
(س) کسی سرکاری ادارے کو اس شرط پر پیش کردہ نجی /پرائیویٹ دستاویزات کا ریکارڈ ، خواہ یہ شرط واضح ہو یا مضمر، کہ ایسی کسی دستاویزات میں موجود معلومات کسی تیسرے شخص کو نہیں بتائی جائیں گی۔
سرکاری ادارے کا پرنسپل افسر (سیکریٹری وزارت/ڈویژن یا سرکاری ادارے کا سربراہ /منتظم اعلیٰ (چیف ایگزیکٹو) خواہ اس کا کوئی بھی عہدہ ہو) مندرجہ ذیل زمروں /کیٹیگریوں پر معلومات اور ریکارڈ شائع کرے گا یا انٹرنیٹ پر اپ لوڈ کرے گا۔
(الف) سرکاری ادارے کی تنظیم، فرائض ، اختیارات اور کوئی ایسی خدمات جو وہ عوام کو فراہم کرتی ہو ،کی تفصیل بشمول افسروں اور ملازمین کی ڈائریکٹری اور ان کے فرائض منصبی، تنخواہ و مراعات وغیرہ۔
(ب) قوانین، قانونی قواعد ، ضوابط ، ضمنی قوانین، احکامات اور اعلانات وغیرہ جو سرکاری ادارے پر قابل اطلاق ہوں، ان قوانین اور قواعد و ضوابط کی تاریخ آغاز یا مؤثر ہونے کی تاریخ بھی بتائی جائے۔
(ج) سرکاری ادارے کے وضع کردہ یا اختیار کردہ عمومی اطلاق کے حقوق و فرائض یاطریق کارسے متعلق قواعد اور ضوابط بشمول کوئی دستور العمل/مینوئل یا پالیسیاں جو اس کے ملازمین استعمال کرتے ہوں۔
(د) سرکاری ادارے کی اہم پالیسیوں اور فیصلوں سے متعلق متعلقہ حقائق اور پس منظری معلومات اور ان پالیسیوں کا کیفیت نامہ؛ وہ معیار جن کی بنیاد پر صوابدیدی اختیارات استعمال کیے جاتے ہوں۔
(ر) شرائط جن کی بنیاد پر عوام کوئی لائسنس، پرمٹ، اجازت نامہ، رضامندی، منظوری، گرانٹ، الاٹمنٹ یا دوسرے فوائد خواہ ان کی کوئی بھی نوعیت ہو، کسی سرکاری ادارے سے حاصل کرسکتے ہیں یا جن کی بنیاد پر لین دین، سمجھوتے اور معاہدے بشمول معاہدات ملازمت سرکاری ادارے سے کیے جا سکتے ہیں؛ سرکاری ادارے سے کوئی رعایت ، پرمٹ/اجازت نامہ، لائسنس یا اجازت/منظوری کے حاصل کنندگان کے کوائف۔
(س) ہدایات سیکریٹریٹ ۲۰۰۴ء (وفاقی حکومت) کے مطابق فیصلہ سازی کے طریق کار کی تفصیل؛ کوئی نافذ العمل ہدایات جن سے فیصلہ سازی کے بارے میں مزید معلومات حاصل ہو سکیں۔
(ص) سرکاری ادارے کا تفصیلی بجٹ/میزانیہ بشمول تجویز کردہ اور اصل اخراجات، اصل اور نظرثانی شدہ آمدنی کے اخراجات ، اصل آمدنی کی وصولی، منظور شدہ بجٹ/میزانیہ اور ضمنی بجٹ/میزانیہ کی نظرثانی۔
(ط) طریق کار جس کے ذریعے سرکاری ادارے سے معلومات حاصل کی جا سکیں، مقررہ فیس اور متعلقہ عہدہ دار کا نام، عہدہ اور رابطہ کی تفصیل۔
(ع) رپورٹیں بشمول کارکردگی رپورٹیں ، آڈٹ رپورٹیں، جائزہ رپورٹیں، تحقیقاتی یا انکوائری رپورٹیں اور دوسری رپورٹیں جنھیں حتمی/قطعی شکل دی جا چکی ہو۔
(ف) ایسے دوسرے معاملات جنھیں ادارے کا پرنسپل افسر (سیکریٹری وزارت/ڈویژن یا سربراہ محکمہ /ادارہ) عوامی مفاد میں شائع کرنا مناسب خیال کرے۔
(ق) ایسی دوسری معلومات جو جاری کی جائیں۔
(ک) کسی جرم پر اثر انداز ہونے والی عوامی مقامات پر کیمرہ کی تصویریں ، اگر دستیاب ہوں۔
(الف) ایک سرکاری ادارہ مستثنیٰ معلومات وغیرہ ظاہر یا افشاکرنے کا پابند نہیں ہو گا:
نوٹ: بین الاقوامی تعلقات سے مراد ہے اسلامی جمہوریہ پاکستان اور
(ب ایسی معلومات کو استثنیٰ حاصل ہو گا جن کو ظاہرکرنے سے:
معلومات کے خفیہ ذریعہ کی نشان دہی ہو جائے؛
کسی جائیداد یا نظام بشمول عمارت، گاڑی کمپیوٹر نظام یا مواصلاتی نظام کی سلامتی کے لیے نقصان دہ ہو؛
(ج) ایسی معلومات کو استثنیٰ حاصل ہو گا جن کے ظاہر کرنے سے کسی قابل شناخت شخص (بشمول مرحوم شخص)، ماسوائے درخواست گزار، کی رازداری میں مداخلت ہو۔
مندرجہ ذیل صورتوں میں اس استثنیٰ کا اطلاق نہیں ہو گا:
تیسرا فریق سرکاری ادارے کا اہل کار ہے یا تھا اور یہ معلومات بطور سرکاری اہل کار اس کے فرائض منصبی سے متعلق ہوں؛
(د) ایسی معلومات کو استثنیٰ حاصل ہو گا جن کے ظاہر کرنے سے:
سرکاری ادارے کے حریف مدِمقابل ادارے کو ایسی معلومات فراہم کرنے سے سرکاری ادارے کی قانونی تجارتی سرگرمیوں کو بڑا نقصان ہونے کا امکان ہو۔
(ر) ایسی معلومات کو استثنیٰ حاصل ہو گا اگر ان کے ظاہر کرنے سے: پاکستان کے دفاع، سلامتی ، پاکستان کی مسلح افواج اور دوسری قانون نافذ کرنے والی ایجنسیوں کی صلاحیت اور اثر/تاثیر کے لیے نقصان دہ ہو۔
(س) ایسی معلومات کو استثنیٰ حاصل ہو گا اگر انھیں ظاہر کرنے سے کسی فرد کی زندگی، آزادی، صحت یا سلامتی کو خطرہ ہو۔
(ص) معلومات کو استثنیٰ حاصل ہو گا اگر :
(ط) معلومات کو استثنیٰ حاصل ہو گا اگر ان کے ظاہر کرنے سے مندرجہ ذیل امور کا امکان ہو:
پالیسی کے قبل از وقت ظاہر کرنے سے اس کے ناکام ہونے کا امکان ہو؛
(ع) کسی جرم کے بارے میں معلومات کو استثنیٰ حاصل نہیں ہو گا، ماسوائے ایسی معلومات کے جن کا تعلق مندرجہ ذیل امور سے ہو:
(ف) مندرجہ بالا مستثنیٰ معلومات کو ہر بیس سال کے بعد عوام کے لیے ظاہر کر دیا جائے اور استثنیٰ ختم ہو جائے گا۔
جناب ظہور آذر، کابینہ سیکریٹری کی طرف سے تمام وزارتوں/ڈویژنوں کے سیکریٹری صاحبان/ایڈیشنل سیکریٹری صاحبان اور تمام صوبائی حکومتوں کو نیم سرکاری خط
کابینہ سیکریٹریٹ،کابینہ ڈویژن
ظہور آذر،
کابینہ سیکریٹری،
ٹیلی فون---------------
نمبر ۳۔۸۵/۱۔این ڈی سی اسلام آباد،۱۹؍اگست ۱۹۸۶ء
موضوع: غیر درجہ بند سرکاری ریکارڈ تک رسائی
محترم سیکریٹری،
وفتاً فوقتاً اس بات پر زور دیا گیا ہے کہ محافظ خانہ/آرکائیوز یا سرکاری دستاویزات کے طور پر سرکاری ریکارڈ، مطبوعات اور دوسرے مواد کی جمع آوری اور تحفظ پر مناسب توجہ دی جائے اور سرکاری اغراض ، تحقیق و مطالعہ کے لیے ان کے زیادہ سے زیادہ استعمال کو یقینی بنایا جائے۔
 اس موضوع پر صدر کے تازہ ترین فرمان (نمبر ۱۹۸۵/۳۸۹ء) کی ایک نقل/کاپی ملفوف ہے۔
۲۔ عام طور پر یہ محسوس کیا گیا ہے کہ سرکاری ریکارڈ کی درجہ بندی ختم کرنے کے مقررہ طریق کار کی پیروی نہیں کی جا رہی ہے، جس کی وجہ سے متعلقہ محافظ خانہ کو ریکارڈ اکثر ارسال نہیں کیا جاتا اور نتیجہ کے طور پر سکالروں اور دوسرے افراد کو مطالعہ اور تحقیق کے لیے اس ریکارڈ تک رسائی نہیں ہوتی۔
اس لیے درخواست کی جاتی ہے کہ وفاقی حکومت کی مختلف وزارتیں/ڈویژن اور صوبائی حکومت کے مختلف محکمہ جات کم از کم اپنی تحویل میں موجود غیر درجہ بند مطبوعہ سرکاری مواد، رپورٹیں، یادداشتیں اور دستاویزات کو دلچسپی رکھنے والے افراد کے لیے دستیاب کرنے کا انتظام کریں۔
 اس طرح کچھ حد تک عوامی شکایت کم ہو جائے گی۔
۳۔ اس لیے آپ سے درخواست ہے کہ اس غرض کے لیے ضروری انتظامات کریں اور ان کے بارے میں مناسب طریقے سے تشہیر کریں۔  نیک خواہشات کے ساتھ،
آپ کا مخلص،
(ظہور آذر)
ملفوفہ*: فرمان نمبر ۱۹۸۵/۳۸۹ئ
تمام سیکریٹری/ایڈیشنل سیکریٹری صاحبان،انچارج وزارت / ڈویژن				      
کابینہ سیکریٹری
تمام صوبائی حکومتیں
ملفوفہ: کتاب میں شامل نہیں کیا گیا۔
باب نمبر۴۵
بیرون ملک دورے
فہرست مندرجات
بیرون ملک دورے(جناب اسد علی شاہ، ایڈیشنل سیکریٹری، کابینہ ڈویژن کی طرف سے وزارتوں/ڈویژنوں کے تمام سیکریٹری صاحبان، ایڈیشنل سیکریٹری صاحبان انچارج اور تمام صوبائی حکومتوں کو نیم سرکاری خط)
بیرون ملک دوروں پر ہدایات
لازمی دورے
غیر لازمی دورے 
بیرون ملک دوروں کے لیے ہدایات اور ان معاملات نمٹانے کا طریق کارمندرجہ ذیل ہے:
(۱) وفاقی وزیر، وزیر مملکت، مشیر/خصوصی معاون برائے وزیر اعظم کا بیرون ملک دورہ:
 وزیراعظم کی منظوری حاصل کرنا ضروری ہے۔
(۲) وفاقی سیکریٹری اور ایڈیشنل سیکریٹری انچارج وزارت/ڈویژن: 
وزیراعظم کی منظوری حاصل کرنا ضروری ہے۔
(۳) وزارت/ڈویژن اور ان کے خود مختار/نیم خود مختار ادارے اور کارپوریشن (بنیادی تنخواہ سکیل۔۲۰ اور بالا اور ان کے مساوی): اگر وفد تین ارکان تک مشتمل ہو تو متعلقہ وفاقی وزیر/ وزیر مملکت بیرون ملک دورے کی منظوری دینے کا مجاز ہو گا۔
(۴) وزارت/ڈویژن اور ان کے خود مختار /نیم مختار ادارے اور کارپوریشن (بنیادی تنخواہ سکیل۔۱۹  اور اس کے نیچے کے افسر/ اہل کار اور ان کے مساوی): اگر وفد تین ارکان تک مشتمل ہو تو سیکریٹری/ ایڈیشنل سیکریٹری انچارج وزارت/ڈویژن بیرونی دورے کی منظوری دینے کا مجاز ہے۔
(۵) اگر بیرون ملک جانے والے وفد کے ارکان کی تعداد تین افراد سے زیادہ ہو:
(الف) حکومت پاکستان کو اخراجات برداشت کرنا ہوں تو مالیات اور امور خارجہ ڈویژنوں کے ذریعے وزیراعظم کو معاملہ برائے منظوری پیش کیا جائے گا۔
(ب) اگر حکومت پاکستان نے اخراجات برداشت نہ کرنا ہوں تو وزارت امور خارجہ کے ذریعے وزیراعظم کو معاملہ برائے منظوری پیش کیا جائے گا۔
(۶) وزارت/ڈویژن اور ان کے خود مختار/نیم مختار ادارے اور کارپوریشن (بنیادی تنخواہ سکیل۔۲۰ اور بالا اور ان کے مساوی: اقوام متحدہ کی ایجنسیوں/بین الاقوامی مالیاتی اداروں کے ایونٹ/ اجلاس میں شریک ہونے کے لیے، وزارت امور خارجہ کے عدم اعتراض سر  ٹیفکیٹ کے ساتھ، مندرجہ ذیل صورتوں میں وزارت/ڈویژن کا متعلقہ وفاقی وزیر/ وزیر مملکت منظوری دینے کا مجاز ہو گا:
(الف) حکومت پاکستان اخراجات برداشت نہیں کرے گی؛
(ب) وفد کے ارکان کی تعداد تین سے زیادہ نہ ہو؛
(۷) وزارت/ڈویژن اور ان کے خود مختار/نیم خود مختار ادارے اور کارپوریشن (بنیادی تنخواہ سکیل ۱۹  اور نیچے کے افسر/ اہل کار اور مساوی):
 اقوام متحدہ کی ایجنسیوں/ بین الاقوامی مالیاتی اداروں کے ایونٹ (سرگرمی)/اجلاس میں شریک ہونے کے لیے وزارت امور خارجہ کے عدم اعتراض سر ٹیفکیٹ کے ساتھ، مندرجہ ذیل صورتوں میں وزارت/ڈویژن کا متعلقہ سیکریٹری/ایڈیشنل سیکریٹری انچارج منظوری دینے کا مجاز ہو گا۔
(الف حکومت پاکستان اخراجات برداشت نہیں کرے گی؛
(ب) وفد کے ارکان کی تعداد تین سے زیادہ نہ ہو؛
(۸) ایونٹ (سرگرمی)/اجلاس میں شریک ہونے کے لیے افسروں/اہل کاروں کا بیرون ملک دورہ جبکہ ارکان وفد کی تعداد تین سے زیادہ ہو۔
(الف) حکومت پاکستان کے اخراجات کی صورت میں، وزارت امور خارجہ/مالیات ڈویژن کے ذریعے معاملہ وزیراعظم کی منظوری کے لیے پیش کیا جائے گا۔
(ب) اگر حکومت پاکستان نے اخراجات برداشت نہ کرنے ہوں تو معاملہ وزارت امور خارجہ کے ذریعے وزیراعظم کو منظوری کے لیے پیش کیا جائے گا۔
(۹) دو طرفہ اور کثیر فریقی اجلاس/ایونٹ میں شریک ہونے کے لیے افسروں/اہل کاروں کا بیرون ملک دورہ ۔
(الف) اگر حکومت پاکستان نے اخراجات برداشت کرنا ہوں تو وزارت امور خارجہ/مالیات ڈویژن کے ذریعے، معاملہ وزیراعظم کو پیش کیا جائے گا۔
(ب) اگر حکومت پاکستان نے اخراجات برداشت نہ کرنے ہوں تو وزارت امور خارجہ کے ذریعے معاملہ وزیراعظم کو پیش کیا جائے گا۔
(۱) پیرا (۱) بالا میں اہتمامات کے باوجود:
(الف) فوری نوعیت کے معاملات میں ’’خلاصہ برائے بیرون ملک دورہ‘‘ کو ایک یا زیادہ ڈویژنوں کے ذریعے پیش کرنے کی ضرورت /تقاضا سے وزیراعظم مستثنیٰ کر سکتا ہے۔
(ب) منظور کنندہ حکام تمام غیر ملکی دوروں سے متعلق معلومات وزارت امور خارجہ اور بیرون ملک متعلقہ پاکستانی مشن کو پیشگی ارسال کی جائیں۔
(ج) امور خارجہ ڈویژن کے افسروں/اہل کاروں کے بیرون ملک دوروں کی صورت میں، اگر وفد کے ارکان کی تعداد پانچ تک ہو تو وزیر امور خارجہ کے پاس منظوری دینے کا اختیار ہو گا اور اگر وفد کے ارکان کی تعداد پانچ سے زیادہ ہو تو معاملہ منظوری کے لیے وزیراعظم کو پیش کیا جائے گا۔
(د) وزیر اور سیکریٹری وزارت/ڈویژن دونوں ایک ہی وقت میں ملک سے باہر نہیں ہوں گے تاہم وزیر اور سیکریٹری دونوں بیک وقت صرف ناگزیر /اٹل/جسے ٹالا نہ جا سکے اور استثنائی حالات میں بیرون ملک دورہ کر سکیں گے؛ ایسی صورت میں وہ وزیراعظم کی خدمت میں استثنیٰ کی منظوری کے لیے معاملہ پیش کریں گے اور خلاصہ برائے وزیراعظم میں ایک پیرا گراف کا اضافہ کریں گے جس میں حاصل کیے جانے والے استثنیٰ کے لیے مکمل جواز پیش  کریں گے۔
(ر) وزراتیں/ڈویژن زیادہ سے زیادہ حد تک اس بات کو یقینی بنائیں گے کہ متعلقہ ملک میں موجود سفارت خانہ پاکستان کے افسر اجلاس/کانفرنس میں پاکستان کی نمائندگی کریں۔ تاہم متعلقہ وزارتیں/ڈویژن بیرون ملک پاکستانی مشن کو اجلاس /کانفرنس کے لیے مناسب بریفنگ مواد بروقت فراہم کریں گے۔
 ایسے اجلاسوں/کانفرنسوں کی نشان دہی کی جائے جس میں پاکستان سفارت خانہ کے افسر پاکستان کی نمائندگی کر سکیں اور متعلقہ مشنوں کو مناسب اطلاع دی جائے۔ وزارت امور خارجہ ایسے معاملات میں رابطہ کاری کرے گی۔ 
 اگر وزارت /ڈویژن بیرون ملک دورہ قطعی سمجھتی ہے تو خلاصہ برائے وزیراعظم میں واضح طور پر بتایا جائے کہ بیرون ملک پاکستان مشن اس مسئلے کو کیوں نہیں نمٹا سکتا۔
(س) خصوصی حالات کے سوا، تمام وفاقی وزراء، وزرائے مملکت ، مشیر صاحبان، خصوصی معاونین برائے وزیراعظم اور دیگر افسران وغیرہ کو ہر سال صرف تین غیر ملکی دوروں کی اجازت ہو گی۔
 تاہم وزیر امور خارجہ اور وزیر تجارت کو تین بیرون ملک دوروں سے زیادہ دوروں کی پابندی سے استثنیٰ حاصل ہو گا۔
(ص) بین الاقوامی مالیاتی اداروں سے متعلقہ بیرون ملک دوروں کے بارے میں تمام ڈویژنوں کو معاشی امور ڈویژن سے عدم اعتراض نامہ حاصل کرنا چاہیے۔
(۲) کانفرنسوں ، سیمیناروں، ورکشاپوں وغیرہ میں شریک ہونے سے متعلق معاملات میں، کانفرنس اور سیمینار وغیرہ کا زمرہ/کیٹیگری کی نشان دہی خلاصہ برائے وزیراعظم میں ضرور کی جائے۔ 
زمرہ/کیٹیگری مثلاً لازمی دورہ وغیرہ کے بارے میں ہدایات کابینہ ڈویژن کی دفتری یادداشت نمبر ۹۔/۲۰۰۲/۱۴۸وزارتی(من)۔۲ مورخہ ۲۶ ؍اکتوبر ۲۰۱۸ء میں جاری کی گئی ہیں۔
(۳) بنیادی تنخواہ سکیل ۔۱۹ تک کے سرکاری افسروں کے لیے تربیت/ورکشاپ، جب حکومت پاکستان کے اخراجات نہ ہوں، تو عملہ ڈویژن، تمام وزارتوں/ ڈویژنوں کی مشاورت سے ، تفصیلی پالیسی رہنما اصول تشکیل دے گا۔ اس بارے میں رپورٹ ایک ماہ کے اندر کمیٹی برائے بیرونی دورہ جات کو پیش کی جائے۔
(۴) کوئی وزیر یا حکومت کا ملازم اپنے طور پر، کسی بھی ذریعہ سے، تربیت، سیمینار، کانفرنس، ورکشاپ، اجلاس وغیرہ میں شرکت کے لیے دعوت نامہ کی درخواست نہیں کرے گا۔
(۵) قومی سلامتی کمیٹی کے ارکان ، وفاقی وزراء ، وزرائے مملکت، مشیر صاحبان، خصوصی معاونین برائے وزیراعظم، وفاقی وزیر/ وزیر مملکت، بغیر عہدہ کابینہ کے حامل اشخاص، پارلیمانی سیکریٹری صاحبان اور صوبائی گورنر، کسی بھی غیر ملکی حکومت یا بین الاقوامی ایجنسی کی طرف سے دی گئی ہوائی کرایہ یا یومیہ ادائیگی کی پیش کش قبول نہیں کریں گے، سوائے ایسی پیش کش کے جو اقوام متحدہ کی کسی ایجنسی/تنظیم اسلامی کانفرنس نے کی ہو۔
(۶) وزیراعظم کے احکامات حاصل کرنے کے لیے خلاصہ جات، بیرونی دورے سے ۱۴ یوم قبل وزیراعظم سیکریٹریٹ میں وزارت امور خارجہ اور مالیات ڈویژن (جہاں قابل اطلاق ہو)کے ذریعے وصول ہونے چاہئیں۔ 
خلاصہ میں بیرونی دورے پر ہونے والے اخراجات بشمول زرمبادلہ اور متعلقہ مدمیزانیہ/بجٹ ہیڈ میں بقایا رقم کی تفصیلات بیان کی جائیں۔ آخری بارہ ماہ کے دوران سابقہ بیرونی دوروں کی تفصیل بیان کی جائے۔
(۷) بیرون ملک ہوائی سفر کی سہولت کے بارے میں مختلف سرکاری ملازمین کا استحقاق مندرجہ ذیل ہے:
 اسمبلی،وزیرامور خارجہ،وفاقی وزراء، وزرائے مملکت، چیئرمین جائنٹ چیفس آف سٹاف کمیٹی،مسلح افواج کے سربراہان، سینٹر صاحبان، ارکان قومی اسمبلی، تمام وفاقی سیکریٹری، بنیاد ی تنخواہ سکیل۔۲۲ کے افسران، ایڈیشنل سیکریٹری انچارج اور مسلح افواج میں مساوی سکیل کے حامل افسر، سفیر صاحبان
وفاقی حکومت ، ملحقہ محکمہ جات، خود مختار/نیم خود مختار اداروں، کارپوریشنوں اور مختلف وزارتوں/ڈویژنوں، انتظامی کنٹرول کے تحت دوسرے اداروں کے دیگر افسران۔
کفایتی (اکانومی) درجہ
(۸) تمام وفاقی وزراء، وزرائے مملکت،  مشیر صاحبان، خصوصی معاونین برائے وزیراعظم اور سرکاری افسر/ اہل کار اپنے بیرونی دوروں کے دوارن پی آئی اے کی پروازیں استعمال کریں گے، بشرطیکہ ان منازل مقصود اور متعلقہ تاریخوں کو پی آئی اے کی پروازیں دستیاب ہوں۔
(۹) عام طور پر پاکستان کے سفیر اپنے سفارتی دائرہ کار کے ملکوں سے سمجھوتوں پر دستخط کریں گے اور جہاں تک ممکن ہو، ایسے سمجھوتوں کے لیے وزارتوں/ڈویژنوں کے افسر بیرونی دورے نہیں کریں گے۔
(۱۰) وفاقی وزراء، وزرائے مملکت، مشیر صاحبان، خصوصی معاونین برائے وزیر اعظم بیرونی دوروں پر اپنے ساتھ ذاتی عملہ لے کر نہیں جائیں گے۔
 اس کے بجائے سفارت خانہ کے عملہ کی خدمات استعمال کی جائیں گی۔
(۱۱) جہاں تک ممکن ہو، ارکان کابینہ قومی اسمبلی/سینیٹ سیشن کے دوران کوئی مقامی یا بیرونی دورہ نہیں کریں گے۔
(۱۲) وزراء اور دوسرے وفود کے بیرونی دوروں کی باقاعدہ منصوبہ بندی ہونی چاہیے اور یہ دورے صرف ایسی صورت میں کیے جائیں جب اہم قومی مفادات میں ضروری ہوں۔
(۱۳) بیرونی دورے کے اختتام پر، دورہ مکمل ہونے کے ۱۵ یوم کے اندر، وفد/اہل کار وزارت خارجہ اور متعلقہ ڈویژن کو بعد از دورہ رپورٹ پیش کرے گا۔
(۱۴) سرکاری دورہ پر بیرون ملک جانے سے پہلے تمام وزراء/وفود وزارت امور خارجہ سے ضروری بریفنگ لیں گے۔
(۱۵) جن ملکوں کے ساتھ پاکستان کے سفارتی تعلقات نہیں ہیں، کوئی سمجھوتا نہیں کیا جائے گا۔
(۱۶) جن ملکوں کے ساتھ پاکستان کے سفارتی تعلقات ہیں، کسی بھی سرکاری/نیم سرکاری رابطہ کے لیے، ہر معاملہ میں، دفتر خارجہ اور وزیراعظم کی پیشگی موافقت حاصل کرنے کی ضرورت ہو گی۔
(۱۷) پاکستان کی اعلان شدہ ’’ایک چین پالیسی‘‘ کے حصہ کے طور پر، کسی بھی حالات میں تائیوان سے سرکاری/نیم سرکاری رابطہ نہ کیا جائے۔
(۱۸) ڈیموکریٹک عوامی جمہوریہ کوریا(ڈی پی آر کے) کے اہل کاروں کے ساتھ کوئی بھی اجلاس کرنے سے پہلے خصوصی اجازت حاصل کی جائے گی۔
وزیراعظم، چیئرمین سینیٹ،سپیکر قومی
(۱۹) بیرون ملک جانے کی صورت میں، تمام سرکاری ملازمین کے لیے ضروری ہو گا کہ اپنے اصل ڈویژن/سربراہ محکمہ سے عدم اعتراض نامہ حاصل کریں۔ بھارت جانے کی صورت میں، وزارت داخلہ اور وزارت امور خارجہ سے بھی عدم اعتراض نامہ حاصل کرنا لازمی (Mandatory)ہے۔
(۲۰) نجی دورہ کرنے کی صورت میں ، وزارت امور خارجہ سے تلخیص (کلیرنس) حاصل کرنے کی ضرورت نہیں ہے۔
(۲۱) بطور پالیسی معاملہ ، غیر ملکی کمپنیوں کی میزبانی کی حوصلہ افزائی نہیں کی جائے گی۔
(۲۲) کسی افسر کے بیرون ملک دورے کے دوران، جس افسر کو سیکریٹری/ایڈیشنل سکیریٹری انچارج نے اس افسرکے فرائض ادا کرنے کی ذمہ داری دی ہے، کا نام اور عہدہ کی نشان دہی خلاصہ برائے وزیراعظم کے اصل حصہ میں کی جائے گی۔
(۲۳) ماہرین /مشاورت کاران جن کی اپنی پہلے سے حاصل کردہ مہارت کی بنیاد پر، عارضی طور پر خدمات حاصل کی گئی ہیں، ایسی صورت میں بیرون ملک دورے کے مجاز ہوں گے۔ 
جب دو طرفہ/کثیر فریقی فورم پر مذاکرات کیے جانے ہوں۔ تاہم غیر ملکی تربیت /ورکشاپ وغیرہ کے لیے ، ان کے بارے میں سفارش پیش نہیں کی جائے گی۔
(۲۴) اگر ان ہدایات کی تعبیر کے بارے میں کوئی شک یا تنازعہ پیدا ہو جائے تو معاملہ کے بارے میں کابینہ ڈویژن سے رجوع کیا جائے گا اور کابینہ ڈویژن کا فیصلہ حتمی ہو گا۔
(۲۵) وزیراعظم کی منظوری سے ان ہدایات میں ترامیم کی جائیں گی۔
(حوالہ:	کابینہ ڈویژن نمبر ۹۔۲۰۰۲/۱۴۸۔وزارتی (مِن)۔۲ مورخہ ۲۶؍اکتوبر ۲۰۱۸ء)
بیرون ملک دورے(جناب اسد علی شاہ، ایڈیشنل سیکریٹری، کابینہ ڈویژن کی طرف سے وزارتوں/ڈویژنوں کے تمام سیکریٹری صاحبان، ایڈیشنل سیکریٹری صاحبان انچارج اور تمام صوبائی حکومتوں کو نیم سرکاری خط)
حکومت پاکستان
کابینہ ڈویژن
اسد علی شاہ،
ایڈیشنل سیکریٹری
نمبر۷۹/۵۵۶/۱۔وزارتی(مِن)۔۲ راولپنڈی، ۸؍دسمبر ۱۹۷۹ء
موضوع: بیرون ملک جانے والے وفود کی بریفنگ
 محترمی-------------------،
ایک معاملہ علم میں آیا ہے جس میں ایک وفد کو واضح بریف فراہم نہیں کیا گیا اور وفد نے بھی، اپنے طور پر، ذمہ داری نہیں لی کہ بیرون ملک اپنے طرز عمل اور کردار کے بارے میں حکومت کے تیار کردہ اور جاری کردہ رہنما اصولوں سے اپنے آپ کو واقف کراتے۔
 نتیجہ یہ ہوا کہ ، قواعد اور طریق کار کی لا علمی کی وجہ سے ، وفد نے بغیر مناسب اختیار، غیر ملک میں ایک دستاویز پر دستخط کر دیے جو حکومت پاکستان کو ایک پریشان کن صورت حال میں ڈال سکتی تھی۔
۲۔ یہ معاملہ صدر مملکت کے علم میں لایا گیا جنھوں نے ہدایت کی ہے کہ بیرون ملک جانے والے تمام وفود کی توجہ بریفنگ کی لازمی ضرورت کی طرف مبذول کرائی جائے۔ 
وزارت خارجہ نے ۱۹۷۲ء میں ایک کتابچہ بعنوان’’بین الاقوامی کانفرنس، اجلاسوں وغیرہ کے وفود کے لیے رہنمائی‘‘ جاری کیا تھا جو برائے سخت پابندی ، تمام متعلقین کو علیحدہ دوبارہ سرکلر کیا جا رہاہے تاہم اس کے پیرا ۲۳ سے ایک اقتباس آپ کے فوری حوالہ کے لیے ملفوف ہے۔
۳۔ اس لیے آپ سے درخواست ہے کہ براہ کرم صدر مملکت کی ہدایات بالا یاد رکھیں /نوٹ کریں اور یقینی بنائیں کہ بیرون ملک روزانہ ہونے والے تمام وفود کو مناسب طور پر بریف کیا جائے اور اس بارے میں وزارت خارجہ کی جاری شدہ ہدایات کی سختی سے پابندی کی جائے۔
۴۔ اس دوران ، براہ کرم اس خط کی وصولی کی رسید دیں۔
آپ کا مخلص،
(اسد علی شاہ)
تمام سیکریٹری/ایڈیشنل سیکریٹری صاحبان، انچارج وزارت/ڈویژن
تمام صوبائی حکومتیں
ملفوفہ
کتابچہ وزارت خارجہ بعنوان ’’بین الاقوامی کانفرنسوں، اجلاسوں وغیرہ کے لیے وفود کی رہنمائی‘‘
وزارت امور خارجہ کے شائع کردہ کتابچہ  کے پیرا ۲۳ سے اقتباس
’’۲۳۔ وفد سے توقع کی جاتی ہے کہ بریف میں طے کردہ حکومت کی ہدایات کی سختی کے ساتھ پابندی کرے۔ اگر تبادلہ خیال کے دوران غیر متوقع مسائل سامنے آئیں، تو آپ کو چاہیے کہ حکومت سے پیشتر ہدایات کے بغیر ذمہ داری قبول نہ کریں ۔ 
بعض اوقات کفیل وزارت کا دیا گیا بریف بڑے پالیسی مسائل کے رہنما اصولوں پر مشتمل ہوتا ہے۔ اگر ایسے مسائل سامنے آئیں جن پر بریف محیط نہ ہو تو وقت مانگیں تاکہ پاکستان سے ہدایات حاصل کرنے کے قابل ہو سکیں۔ 
یہ یاد رکھنا ضروری ہے کہ آپ کو اپنے طور پر فیصلہ نہیں لینا چاہیے جو آپ کی حکومت کو ایسی ذمہ داری سے وابستہ کر دے جو اس کی پالیسی کے خلاف ہو۔
(حوالہ:  ایڈیشنل سیکریٹری کابینہ ڈویژن کا نیم سرکاری خط نمبر۷۹/۵۵۶/۱۔وزارتی (مِن)۔۲، مورخہ ۸؍دسمبر ۱۹۷۹ء۔ دیکھیے اس کتاب کا صفحہ ۷۵۸)
باب نمبر۴۶
وفاقی محتسب
فہرست مندرجات
(وفاقی محتسب کا ادارہ)
(جناب محمد اصغر چوہدری، سیکریٹری وفاقی محتسب سیکریٹریٹ کی طرف سے جناب خواجہ وجیہہ الدین، رجسٹرار، پشاور ہائی کورٹ، پشاورکو نیم سرکاری خط)
( جناب سعید احمد قریشی، سابق وفاقی سیکریٹری کی طرف سے جناب سلمان فاروقی، وفاقی محتسب کو خط)
(جناب محمدفقیر حسین، ڈائریکٹر جنرل، وفاقی جوڈیشل اکادمی، اسلام آباد کی طرف سے جناب ایم سلمان فاروقی(ستارہ امتیاز) وفاقی محتسب کو نیم سرکاری خط)
وفاقی محتسب کی سالانہ رپورٹ(ایڈمرل محمد ذکا اللہ ،نشان امتیاز(عسکری) کی طرف سے جناب ایم سلمان فاروقی، نشان امتیاز وفاقی محتسب کو خط)
(محترمہ نرگس سیٹھی، چیف ایگزیکٹو افسر، مرکز برائے ترقی صلاحیت کی طرف سے جناب ایم سلمان فاروقی، وفاقی محتسب پاکستان کو خط)
(لیفٹیننٹ جنرل (ریٹائرڈ) ناصر خان جنجوعہ ، ہلال امتیاز (عسکری) کی طرف سے جناب ایم سلمان فاروقی ، نشان امتیاز، وفاقی محتسب کو خط)
(جنرل راشد محمود، چیئرمین، جائنٹ چیف آف سٹاف کمیٹی کی طرف سے جناب محمد سلمان فاروقی(نشان امتیاز) ، وفاقی محتسب پاکستان کو خط)
وفاقی محتسب کا ادارہ
(۱) وفاقی محتسب پاکستان کا ادارہ جنوری ۱۹۸۳ء میں قائم کیا گیا تاکہ کسی بھی شخص کے ساتھ بد انتظامی کے نتیجے میں ہونے والی نا انصافی کی تشخیص اور تفتیش کر کے اس کا ازالہ اور اسے درست و صحیح کیا جائے۔
وفاقی محتسب کسی بھی ایجنسی یا اس کے کسی افسر یا ملازم کے خلاف بد انتظامی کے کسی بھی الزام کی کسی بھی طرح کی تفتیش مندرجہ ذیل صورتوں میں کر سکتا ہے:
کسی بھی متاثرہ شخص کی شکایات پر؛
صدر مملکت، وفاقی کونسل یا قومی اسمبلی یا جو بھی صورت ہو ، کے ریفرنس پر؛
سپریم کورٹ یا ہائی کورٹ کی کسی کارروائی کے دوران اس کی تحریک پر؛
اپنی تحریک پر؛
وفاقی محتسب کو مندرجہ ذیل امور میں کسی تفتیش یا تحقیقات کا اختیار نہیں ہو گا:
کسی شکایت، ریفرنس یا تحریک کی وصولی کی تاریخ کو متعلقہ معاملہ پاکستان میں کسی مجاز عدالت یا ٹریبونل بورڈ میں زیر سماعت ہو؛
ایسا معاملہ جس کا تعلق پاکستان کے بیرونی معاملات یا تعلقات یا کسی غیر ملکی ریاست یا حکومت کے ساتھ پاکستان کے لین دین سے ہو؛
ایسا معاملہ جس کا تعلق پاکستان کے دفاع اور اس کے حوالے سے اس کے کسی شعبے اور پاکستان کی برّی، بحری اور فضائی افواج سے ہو یا ایسا معاملہ ان سے جڑاہوا ہو یا ایسے معاملے کا تعلق افواج سے متعلقہ قوانین کے دائرے میں آتا ہو۔
(۲) باوجود اس کے کہ کوئی چیز اوپر (۱) بالا میں شامل ہے، محتسب خود یا کوئی سرکاری ملازم یا اہل کار کی طرف سے کوئی ایسی شکایت تفتیش کے لیے قبول نہیں کرے گا، جس کے کسی معاملے کا تعلق ایسے ادارے سے ہو جس میں وہ خود کام کر رہا ہے یا کر چکا ہے۔
 اسی امر یا معاملے کے بارے میں اس کی طرف سے شکایات درج کرنا منع ہے۔
(۳) مندرجہ بالا مقاصد کی  تعمیل کرتے ہوئے اور خاص طور پر بدعنوانی اور نا انصافی کی وجوہات معلوم کرنے کے لیے وفاقی محتسب مطالعہ جات کا اہتمام کر سکتا ہے یا تحقیق کروا سکتاہے اور ان کے خاتمہ کے لیے مناسب اقدامات کی سفارش کر سکتاہے۔
شکایات تیزی سے نمٹانا
(۱) اگر محتسب تقاضا کرے تو ایجنسی ۱۵ یوم کے اندر شکایت کے بارے میں اپنی تحریری رائے دے گی۔ 
اگر کوئی معقول وجہ موجود ہو تو اس مدت کو مزید سات یوم تک بڑھایا جا سکتاہے۔
(۲) اگر محتسب تقاضا کرے تو ایجنسی کا نمائندہ شکایت کی سماعت کی کارروائی میں حاضر ہو سکتاہے یا خصوصی وجوہات کی بنیاد پر کارروائی کے التوا کی درخواست دے سکتا ہے تاہم سات یوم سے زیادہ التوا کی اجازت نہیں دی جائے گی۔
(۳) اگر مندرجہ بالا دونوں صورتوں میں وہ ایسا کرنے میں ناکام رہتا ہے تو حاکم مجاز انضباطی کرے گا اور کیے گئے اقدامات کے بارے میں محتسب کو ۱۵ یوم کے اندر آگاہ کرے گا۔
(۴) محتسب ساٹھ یوم کے اندر شکایت نمٹانے کا پابند ہو گا۔
دیوانی عدالت کے اختیارات
متعلقہ قانون کے تحت تفویض کیے گئے اختیارات کے علاوہ محتسب دیوانی عدالت کے درج ذیل اختیارات بھی استعمال کر سکے گا:
عارضی حکم امتناعی جاری کرنا؛
اپنی سفارشات ، احکامات یا فیصلوں پر عمل درآمد کرانا؛
عارضی حکم امتناعی: محتسب کسی قابل اعتراض حکم یا فیصلہ کے خلاف حکم امتناعی جاری کر سکتا ہے، جس کی مدت ساٹھ یوم سے زیادہ نہیں ہو گی؛
توہین عدالت پر سزا کا ختیار
محتسب کو توہین عدالت پر سزا دینے کا اختیار ہو گا (وضاحت کے لیے دیکھیے متعلقہ آرڈیننس)
نظرثانی کا اختیار
(۱) محتسب کو ہر طرح کے نتائج تحقیق، سفارشات، حکم یا فیصلے پر نظرثانی کا اختیار ہو گا۔ 
نظرثانی کی درخواست متاثرہ فریق تیس یوم کے اندر پیش کر سکتاہے۔
(۲) محتسب ۴۵ یوم کے اندر نظرثانی کی درخواست پر فیصلہ سنائے گا۔
(۳) محتسب درخواست پر نظر ثانی کرتے ہوئے کسی بھی قسم کی سفارشات، حکم یا فیصلے کو تبدیل، اس میں ردّ و بدل، ترمیم یا اس کو منسوخ کر سکتا ہے۔
عرض داشتیں
محتسب کے فیصلے ، حکم یا نتائج تحقیق یا سفارشات سے متاثر کوئی بھی شخص یا فریق صدر مملکت کو تیس یوم کے اندر براہ راست اپنی عرض داشت پیش کر سکتا ہے۔ اس عرض داشت پر قابل اعتراض حکم، فیصلہ، نتائج تحقیق یا سفارشات پر عمل درآمد ساٹھ یوم تک معطل رکھا جا سکے گا۔
عرض داشت براہ راست صدر مملکت کو دی جائے گی۔ عرض داشت کی چھان بین صدر مملکت کے دفتر میں ہوگی۔ 
یہ چھان بین ایسا شخص کرے گا جو سپریم کورٹ کا جج بننے کا اہل ہو یا اس کا جج رہ چکا ہو یا وفاقی محتسب یا وفاقی ٹیکس محتسب رہ چکا ہو۔
عرض داشت کا فیصلہ نوے(۹۰) یوم کے اندر سنایا جائے گا۔
بذات خود سماعت کا اختیار
صدر مملکت یا وفاقی محتسب کے لیے لازمی نہیں ہو گا کہ فریقین کے مقدمہ کی بذات خود سماعت کریں۔ 
اس امر کا فیصلہ دستیاب ریکارڈ اور ایجنسی کی دائر کردہ تحریری آراء کی بنیاد پر کیا جا سکتا ہے۔
نقول کی فراہمی
محتسب نتائج تحقیق اور سفارشات کی نقول فیصلے کے تیس یوم کے اندر فریقین کو مفت فراہم کرے گا۔
دائرہ اختیار پر قدغن
کسی عدالت یا حاکم کو یہ اختیار نہیں ہو گا کہ وہ اس معاملے کی سماعت کر سکے جو محتسب کے دائرہ اختیار میں آتا ہو۔ 
نہ کوئی عدالت یا حاکم کسی ایسے معاملے کی سماعت کر سکے گا جو محتسب کے پاس زیر تصفیہ ہو یا جس پر محتسب نے فیصلہ سنا دیا ہو۔
(جناب محمد اصغر چوہدری سیکریٹری، وفاقی محتسب سیکریٹریٹ کی طرف سی جناب خواجہ وجیہہ الدین، رجسٹرار،	 پشاور ہائی کورٹ، پشاورکونیم سرکاری خط)
فوری
محمد اصغر چوہدری			
وفاقی محتسب
سیکریٹری									محتسب سیکریٹریٹ	
ٹیلی فون--------------------
نمبر ۱۹(۱) وفاقی محتسب سیکریٹریٹ/رابطہ/۲۰۱۸ئ اسلام آباد، ۳۱؍اگست ۲۰۱۸ء
موضوع:  معزز چیف جسٹس کے ساتھ ملاقات کے لیے درخواست
محترم رجسٹرار،   
از خود مقدمہ نمبر ۲۰۱۶/۱ میں، قابل احترام سپریم کورٹ/عدالت عظمیٰ پاکستان کا جاری کردہ حکم نامہ مورخہ ۲۴؍اپریل ۲۰۱۸ء کی تعمیل میں، پاکستان میں جیلوں میں خواتین کے حالات کی بہتری کے لیے معزز سپریم کورٹ/عدالت عظمیٰ پاکستان کو سفارشات کی پیش گزاری کے لیے معزز وفاقی محتسب، سید طاہر شہباز کی صدرنشینی میں ایک کمیٹی قائم کی گئی۔
کئی اجلاسوں کے بعد، کمیٹی نے اپنی سفارشات تیار کیں جو پہلے ہی تمام متعلقہ دفاتر، بشمول صوبائی محکمہ جات داخلہ کر ارسال کر دی گئی ہیں۔
۲۔ کمیٹی کی سفارشات پر مؤثر عمل درآمد کے لیے، معزز وفاقی محتسب ، سید طاہر شہباز نے ، ۶ ستمبر ۲۰۱۸ء، جمعرات، کو اپنے پشاور کے دورے کے دوران جناب جسٹس وقار احمد سیٹھ، معزز چیف جسٹس ، پشاور ہائی کورٹ سے ملنے کی خواہش کی ہے۔
۳۔ یہ باعث ممنونیت ہو گا اگر حسب درخواست، معزز چیف جسٹس ، پشاور ہائی کورٹ سے معزز وفاقی محتسب کی ملاقات طے کی جائے اور اس سیکریٹریٹ کو اجلاس کے وقت سے مطلع کیا جائے۔
(آپ کا مخلص،
(محمد اصغر چوہدری*)
جناب خواجہ وجیہہ الدین،
رجسٹرار،
پشاور ہائی کورٹ، پشاور
محمد اصغر چوہدری، ۱۷ واں کامن ، سیکریٹریٹ گروپ؛
سابق سیکریٹری، وفاقی محتسب سیکریٹریٹ؛
سینئر مشیر، وفاقی محتسب(نومبر ۲۰۱۸ء تا حال)؛
ڈائریکٹر جنرل اے ایچ کے ، قومی مرکز برائے دیہی ترقی (۱۷۔۲۔۱۸)؛
رکن، قومی ادارہ برائے انسداد دہشت گردی (۲۰۱۶۔۱۷)؛
ایڈیشنل سیکریٹری، وزارت داخلہ (۲۰۱۴۔۱۶)؛
ایڈیشنل سیکریٹری، انتظام و ترقی دارالحکومت دویژن (۲۰۱۳۔۱۴)؛
چیف (نظم و نسق)، وفاقی ریونیو بورڈ (۲۰۰۹۔ ۱۳)؛
مشیر مالیات، وزارت مالیات و معاشی ترقی (۲۰۰۸۔۲۰۰۹)؛
ڈائریکٹر، انتظامی ادارہ برائے قومی آفت (۲۰۰۷۔۲۰۰۸)؛
وفاقی ریونیور بورڈ (دسمبر ۱۹۹۷۔اکتوبر ۲۰۰۷ء)؛
عملہ ڈویژن/مالیات ڈویژن (ستمبر ۱۹۹۰۔دسمبر ۱۹۹۷ء)؛
حکومت پنجاب (اپریل۱۹۸۔نومبر ۱۹۸۹)؛
تعلیم:
ایم ایس سی جیالوجیکل اور ارتھ سائنس پنجاب یونیورسٹی؛
ایم بی اے (مالیات)، شہید ذوالفقار علی بھٹو انسٹی ٹیوٹ سائنس و ٹیکنالوجی؛
پیشہ ورانہ ڈپلوما (نظم و نسق انسانی وسائل) قومی یونیورسٹی سائنس و ٹیکنالوجی؛
سر  ٹیفکیٹ (نظم ونسق انسانی وسائل) کوالالمپور، ملائشیا؛
اعلیٰ ڈپلوما (نظم و نسق انسانی وسائل) جنوبی آسٹریلیا۔
( جناب سعید احمد قریشی، سابق وفاقی سیکریٹری کی طرف سے جناب سلمان فاروقی، وفاقی محتسب کو خط)
جناب سلمان فاروقی
وفاقی محتسب، اسلام آباد
۵؍مارچ ۲۰۱۵ء
موضوع: متبادل حل تنازعہ
محترم سلمان،
آپ کے خط مورخہ ۱۸ فروری ۲۰۱۵ء کے لیے بہت شکریہ۔ اپنی میعاد کے دوران عوام کو فوری اور مؤثر امداد فراہم کرنے پر میری تکریمات قبول کریں۔ 
متبادل حل تنازعہ کی طرف رجوع کرنے کے لیے پہل کاری طویل مدت سے متوقع ہے۔ 
ہمارا عدالتی نظام برطانوی میراث کا کمزور ترین حصہ ہے جس کا تعلق انصاف سے زیادہ قانون سے رہا ہے۔ 
اس نظام سے جو توقع تھی اس کی انجام دہی میں یہ بلاشبہ/مطلق ناکام ہو گیا ہے۔
چونکہ عدالتی نظام کی اصلاح ایک طویل اور مشکل عمل ہو گا، صرف قابل عمل بندوبست متبادل حل تنازعہ ہے ۔ 
میں اس پیش قدمی پر آپ کی کامیابی کا آرزو مند ہوں۔
بہترین نیک خواہشات کے ساتھ،
آپ کا مخلص،
(سعید احمد قریشی)
سعید احمد قریشی(۱۹۳۴ء۔۲۰۱۹ء) سول سروس پاکستان (سی ایس پی، ۱۹۵۵ء)؛ سیکریٹری جنرل مالیات و ڈپٹی چیئرمین منصوبہ بندی کمیشن (ریٹائرمنٹ ۱۹۹۴ء) ؛ وفاقی اور صوبائی سطح پر اہم ذمہ داریاں ادا کیں؛ اپنی موت کے وقت مختلف علمی و معاشرتی اداروں سے منسلک تھے:رکن، اکادمی کونسل، پالیسی مطالعات انسٹی ٹیوٹ، ٹرسٹی الشفا آئی ہسپتال۔
تصنیف و تالیف: کئی کتابیں اور تحقیقی مضامین تحریر کیے۔ صدر پاکستان معاشی فورم، چیئرمین بورڈ آف ڈائریکٹرزمعاشرتی پالیسی ترقیاتی مرکز۔ ان کی آخری کتاب ’’طرز حکمرانی کا خسارہ‘‘(Governorce Deficet)۲۰۱۷ء میں شائع ہوئی۔
(ڈاکٹرفقیر حسین، ڈائریکٹر جنرل، وفاقی عدالتی اکادمی، اسلام آباد کی طرف سے جناب ایم سلمان فاروقی(نشان امتیاز) وفاقی محتسب کو خط)
حکومت پاکستان
وفاقی عدالتی اکیڈمی، اسلام آباد

ڈاکٹر فقیر حسین فون:-----------------------
ڈائریکٹر جنرل فیس:-----------------------
ای میل:---------------------
نمبر فائل۔۱۴(۲۰۳)/۲۰۱۵۔ ایف جے اے
۱۸؍مارچ ۲۰۱۵
موضوع:  مقامی، صوبائی اور وفاقی حکومت کی ایجنسیوں کی طرف سے بد انتظامی کے خلاف شہریوں کی شکایتوں کا ساٹھ دن کے اندر حل
محترم سلمان فاروقی صاحب،
’تنازعہ کامتبادل تصفیہ‘ پر مطالعاتی رپورٹ کی نقل کے ساتھ آپ کے خط مورخہ ۲۰۱۵۔۲۔۲۶ کے لیے آپ کا شکریہ۔
 بظاہر آپ زیر التوا معاملات کے جمع شدہ ذخیرہ کو نکال دینے کے قابل ہو گئے ہیں۔ مجھے یہ معلوم ہو کر خوشی ہوئی ہے کہ شکایت پر فیصلہ کرنے کے لیے وقت کی مدت کم کر کے دو ماہ کر دی گئی ہے۔ 
 یہ کوئی چھوٹی کامیابی نہیں ہے۔ 
 یہ کام کے ساتھ آپ کے مکمل انہماک اور وابستگی کی وجہ سے ممکن ہوا ہے۔ 
 ریاستی اداروں کے بارے میں کامیابی کے ایسے واقعات جاننا یا اتفاقاً معلوم ہونا اچھا لگتا ہے۔ یہ بیک وقت حوصلہ افزا اور جوش و خروش بڑھانے والا ہے ۔ 
 آپ کو اور وفاقی محتسب کے دفتر میں آپ کی ٹیم کے ارکان کو مبارک باد۔ ’’نچلی سطح پر تنازعہ کا متبادل تصفیہ‘‘ کی مطالعاتی رپورٹ ہمارے کتب خانہ/لائبریری کے لیے ایک مفید اضافہ ہو گا جسے زیر تربیت جج/جسٹس صاحبان اور ماہرین شعبہ تحقیق کے لیے استعمال کرتے ہیں۔
 گہری خواہشات کے ساتھ،
آپ کا مخلص،
(ڈاکٹر فقیر حسین)
جناب سلمان فاروقی،
وفاقی محتسب پاکستان،اسلام آباد
ڈاکٹر فقیر حسین:  ایم اے (سیاسیات)، ایل ایل بی (پشاور یونیورسٹی) ایل ایل ایم (لند ن یونیورسٹی) ، پی ایچ ڈی (آئینی قانون)، پوسٹ پی ایچ ڈی فیلو (لندن یونیورسٹی)
سابق رجسٹرار، سپریم کورٹ پاکستان۔سیکریٹری، قانون و انصاف کمیشن پاکستان۔ایسوسی ایٹ پروفیسر، فیکلٹی قانون، پشاور یونیورسٹی۔رکن/چیئرمین ، قومی کمیشن برائے حیثیت قوانین(جولائی ۲۰۰۱ء ۔مارچ ۲۰۰۲ء)،کثیر ملکی و غیر ملکی اداروں، کمیٹیوں ، بورڈوں کے رکن رہے،متعدد تعلیمی و تربیتی اداروں کے مہمان مقرر
مطبوعات: دو کتابوں کے مصنف،دو کتابوں کے شریک مصنف اوربارہ تحقیقی رپورٹیں/پچاس تحقیقی مقالات۔
وفاقی محتسب کی سالانہ رپورٹ
(ایڈمرل محمد ذکا اللہ ،نشان امتیاز(عسکری) کی طرف سے جناب ایم سلمان فاروقی، نشان امتیاز وفاقی محتسب کو خط)
ایڈمرل محمد ذکا اللہ خان(نشان امتیار)
چیف آف نیول سٹاف
صدر دفتر بحریہ، اسلام آباد
این ایل/۲۰۱۵/۷۴۰۲		              
۲۰؍اگست ۲۰۱۸ء
جناب ایم سلمان فاروقی(نشان امتیار)
وفاقی محتسب پاکستان، اسلام آباد
معززوفاقی محتسب،
السلام علیکم و رحمتہ اللہ و برکاتہ،
میں وفاقی محتسب کی سالانہ رپورٹ کی وصولی کی اطلاع دیتا ہوں۔ اس رپورٹ کے ساتھ ایک کتابچہ بعنوان’’گراس روٹ پر ایک چھت کے نیچے وفاقی، صوبائی اور مقامی حکومت کی ایجنسیوں کی بد انتظامی کے خلاف شہری شکایات کے مفت اور تیز رفتار حل کے لیے تجویز‘‘ بھی وصول ہوا ہے۔
وفاقی مشاورتی کمیٹی  برائے ’’تنازعات کا متبادل حل‘‘ کی تشکیل، شکایات کی غیر معمولی تعداد کا نمٹانا اور شکایات کمشنروں کی بے مثال کارکردگی جیسی گزشتہ سال کے دوران حاصل کردہ کامیابیاں بلاشبہ حوصلہ افزائی کا ذریعہ اور نظام میں لوگوں کے اعتماد کی بحالی کا اظہار ہے۔ یہ کامیابیاں آپ کی متحرک قیادت اور بصیرت کی بھی نشان دہی کرتی ہیں۔
معاشرے کے غریب طبقہ کو دروازے پر مفت انصاف فراہم کرنے کے آغاز پر مبنی تجویز انتہائی قابل تعریف ہے۔ یہ تجویز تیز رفتاری سے لوگوں کے مسائل حل کرنے کے لیے مؤثر ہو گی۔
بہترین تمناؤں اور آداب کے ساتھ،
آپ کا مخلص،
(محمد ذکا ء اللہ)
بنیادی سطح پر بنیادی حل تنازعات
(محترمہ نرگس سیٹھی، چیف ایگزیکٹو افسر، مرکز برائے ترقی صلاحیت کی طرف سے جناب ایم سلمان فاروقی، وفاقی محتسب پاکستان کو خط)
مرکز برائے ترقی صلاحیت پرائیویٹ لمیٹڈ
حوالہ:----------------اسلام آباد،  ۲؍ مارچ۲۰۱۵ء
موضوع:  مقامی، صوبائی اور وفاقی سرکاری ایجنسیوں اور ان کے اہل کاروں کی بدعنوانی کے خلاف شہریوں کی شکایات پر ۶۰ یوم کے اندر حل
محترم جناب فاروقی صاحب،
دفتر وفاقی محتسب کی طرف سے ’’بنیادی سطح پر متبادل حل تنازعات‘‘ پر کیے ہوئے کام کی ایک کاپی/نسخہ مجھے ارسال کرنے کا شکریہ۔
۲۔ یہ ایک بڑا اقدام ہے جو وفاقی اور صوبائی محتسب صاحبان کی ٹیموں نے مشترکہ طور پر اپنے ذمہ لیا۔ 
میں ان تمام افراد کو ستائش پیش کرنا چاہتی ہوں جنھوں نے اس کام کی تالیف میں حصہ لیا ہے۔ یہ کام لوگوں کے لیے تیز رفتار انصاف کی فراہمی کے لیے ازالہ شکایات کے طریق کار کو مؤثر بنائے گا۔
۳۔ میں امید کرتی ہوں کہ دفتر وفاقی محتسب پاکستان میں عام آدمی کو درپیش مسائل پر توجہ دینے کے اچھے کام کو جاری رکھے گا۔
انتہائی نیک خواہشات کے ساتھ،
آپ کی مخلص،
(نرگس سیٹھی)
(چیف ایگزیکٹو افسر)
جناب ایم سلمان فاروقی
وفاقی محتسب پاکستان، اسلام آباد
محترمہ نرگس سیٹھی، پاکستان انتظامی سروس، بنیادی سکیل۔۲۲ کی ریٹائرڈ افسر، سابق پرنسپل سیکرٹری برائے وزیراعظم؛  ایم۔ اے (بین الاقوامی تعلقات) کراچی یونیورسٹی؛  ایم۔ اے (ترقیاتی انتظام) ویسٹرج مشیگن یونیورسٹی، ریاستہائے متحدہ امریکا؛  ایم ایس سی (دفاع و سٹریٹیجک مطالعات) قائداعظم یونیورسٹی، اسلام آباد؛
محترمہ نرگس سیٹھی اپنے ۳۴ سالہ دور ملازمت میں مختلف اہم سرکاری عہدوں پر فائز رہیں۔ کابینہ ڈویژن، دفاع ڈویژن، معاشی امور ڈویژن، صحت ڈویژن اور پانی و بجلی ڈویژن کے سیکریٹری کی حیثیت سے خدمات انجام دیں۔
انھوں نے قومی کمیشن برائے حکومتی اصطلاحات کے سیکریٹری کے طور پر کام کیا۔ 
اس کمیشن نے سول سروس میں اصلاحات کے لیے سفارشات پیش کیں۔
سینئر ترین سرکاری ملازمین کے لیے قائم کردہ اعلیٰ اختیاراتی بورد اور مرکزی انتخابی بورڈ کی رکن بھی رہیں۔
۳۰ دسمبر ۲۰۱۵ء سے ۲۹ دسمبر ۲۰۱۸ء تک وفاقی پبلک سروس کمیشن کی رکن کے طور پر خدمات انجام دیں۔
(وزیر اعظم پاکستان کے مشیربرائے قومی سلامتی کا نیم سرکاری خط)
لیفٹیننٹ جنرل(ریٹائرڈ) ناصر خاں جنجوعہ(ہلال امتیاز) دفتر وزیراعظم مشیر قومی سلامتی قومی سلامتی ڈویژن حکومت پاکستان، اسلام آباد
فائل نمبر۱۔۲۰۱۶/۱۔قومی سلامتی مشیر ۷؍دسمبر ۲۰۱۶ء
محترمجناب ایم سلمان فاروقی،
قابل عزت و احترام وفاقی محتسب پاکستان
السلام علیکم!
پاکستان میں انضباطی اداروں کے کام کرنے کے انداز کا مکمل مطالعہ کرنے کے لیے، صدارتی حکم نامہ۱۹۸۳/۱ کے آرٹیکل ۲۵(۲) کے تحت تشکیل کردہ کمیٹی کی تیار کردہ جامع رپورٹ بعنوان’’پاکستان میں نشوونما و ترقی کے لیے نئے انضباطی نظام پر وفاقی محتسب رپورٹ‘‘ مجھے ارسال کرنے کے لیے آپ کا بہت بہت شکریہ۔
۲۔ میں نے مکمل رپورٹ کا مطالعہ کیا ہے اور اسے بہت مفید پایا ہے کیونکہ اس میں حکومت کے لیے قابل عمل سفارشات ہیں جن پر عمل درآمد کیا جائے تاکہ حکومت کے انضباطی اداروں کے ذریعے اچھے طرز حکمرانی اور پاکستان کے عوام کو شہری ضروریات کی مناسب فراہمی قطعی طورپریقینی بنائیں گی۔ انضباطی نظام کی مناسب نگرانی کی ذمہ داری قبول کرنے سے آنے والے دنوں میں پاکستان میں نشوونما اور ترقی میں قطعی طور پراضافہ ہو گا۔
۳۔  مجھے آپ کی ذاتی کوششوں کی تعریف کرنے اور ان کا اعتراف کرنے کی اجازت دیں جو آپ نے وفاقی محتسب کو ایک اہم ادارہ بنانے کے لیے انجام دیں۔ ایسا ادارہ جو ہمارے معاشرے کے مظلوم اور کچلے ہوئے حصوں کے لیے ایک امید ہے جو ہماری حکومت کے اداروں کی بد انتظامی سے اکثر متاثر ہوتے ہیں۔ یہ مشاہدہ کرنا بڑا حوصلہ افزا ہے کہ بطور وفاقی محتسب آپ کی میعاد کے آخری تین برسوں کے دوران تین لاکھ سے زیادہ شکایات کو آپ کے قابل احترام ادارے نے نہ صرف نمٹایا بلکہ نوے(۹۰) فی صد سے زیادہ نتائج تحقیق/فیصلوں پر عمل درآمد بھی ہو چکا ہے جس کی وجہ سے ان متاثرہ شکایت کنندگان کو سہولت اور انصاف فراہم ہوا جنھوں نے آپ کے دروازے پر دستک دی۔
۴۔ آ پ کے ’’نظام حل شکایت‘‘ کے بارے میں مزید معلومات کے لیے میں جلد ہی آپ کے دفتر آنے کا خواہش مند ہوں کیونکہ پاکستان کے عوام کے لیے ’’تحفظ انصاف‘’ ہماری قومی سلامتی پالیسی کا ایک اہم جزو ہے۔ میں آپ کا شکر گزار ہوں گا اگر آپ اپنے دفتر میں دسمبر ۲۰۱۶ء کے تیسرے ہفتے میں کسی تاریخ کو میرے لیے ایک ’’پیش کش‘‘ کا انتظام کریں تاکہ ہم اس قابل ہوں کہ عام لوگوں کے بہت نزدیک ، فوری طور پر اور مکمل یکسوئی سے ازالہ شکایات کے لیے توسیعی پروگرام کے ذریعے مناسب طریق کار اختیار کر سکیں۔

آپ کا مخلص،
(لیفٹیننٹ جنرل(ریٹائر) ناصر خان جنجوعہ* ہلال امتیاز، عسکری)
جناب ایم سلمان فاروقی(نشان امتیاز)
وفاقی محتسب پاکستان، ۳۶۔خیابان دستور، اسلام آباد
ناصر خان جنجوعہ، ہلال امتیاز (عسکری)؛
مشیر قومی سلامتی پاکستان (۲۳؍اکتوبر ۲۰۱۵ء۔ ۲۷ جون ۲۰۱۸ء)؛
کمانڈر، جنوبی کمانڈ و بارہویں کور، کوئٹہ (ستمبر ۲۰۱۳ء۔ اکتوبر ۲۰۱۵ء)؛
صدر، قومی دفاعی یونیورسٹی ، اسلام اباد (جولائی ۲۰۱۲ء۔ اگست ۲۰۱۳ء)؛
وائس چیف آف جنرل سٹاف (اکتوبر ۲۰۱۱ء۔ جولائی ۲۰۱۲ء)؛
سوات میں تعیناتی، راہ حق میں حصہ (۲۰۰۷ء۔ ۲۰۰۸ء)؛
ڈائریکٹر جنرل ملٹری آپریشنز(۲۰۰۷ء)؛
آزاد کشمیر میں وَزلہ کے بعد امدادی کارروائیاں (۲۰۰۵ء)؛
سیاچن پر عسکری ذمہ داریون کی ادائیگی (۲۰۰۵ء)؛
عسکری ملازمت: پنجاب رجمنٹ(۱۹۷۷ء۔۲۰۱۵ء)
پاکستان عسکری اکیڈمی (۵۹ واں کورس ) ۱۹۷۷ء؛
بطور لیفٹیننٹ جنرل ترقی (۲۰۱۱ء)؛
(جنرل راشد محمود، چیئرمین، جائنٹ چیفس آف سٹاف کمیٹی کی طرف سی
جناب محمد سلمان فاروقی (نشان امتیاز) ، وفاقی محتسب پاکستان کو خط)
جنرل راشد محمود 
چیئرمین جائنٹ چیفس آف سٹاف کمیٹی
راولپنڈی
جناب محمد سلمان فاروقی(نشان امتیاز)
وفاقی محتسب پاکستان،  اسلام آباد
نمبر پی ایف//۱۶۸۷۱ڈی او ۲۲؍ مئی ۲۰۱۵ء
محترم سلمان فاروقی صاحب،
السلام علیکم و رحمتہ اللہ و برکاتہ‘!
وفاقی محتسب پاکستان کی سالانہ رپورٹ برائے سال ۲۰۱۴ء اور ’’نچلی سطح پر شہریوں کی شکایات کا بلا معاوضہ اور تیز رفتار حل کے لیے تجویز‘‘ کے بارے میں کتابچہ مجھے ارسال کرنے کے لیے میں آپ کا شکر یہ ادا کرتا ہوں۔ 
عام آدمی کی شکایا ت پر وفاقی وزارتوں اور ایجنسیوں کے زیادہ حساس ہونے اور جلد کارروائی کرنے کے لیے آپ کی کوششوں پر میں خوش ہوں۔
آپ کی تمام موجودہ اور آئندہ کی کوششوں میں آپ کی اور آپ کی ٹیم کی کامیابی کا آرزو مند ہوں۔
بہترین تمناؤں اور آداب کے ساتھ،
آپ کا مخلص،
(-------دستخط-------)



























کتابیات
۱۸۔ محمود احمد غازی، ڈاکٹر، محاضرات سیرت صلی اللہ علیہ وسلم، الفیصل، ناشران و تاجران کتب، غزنی سٹریٹ ، لاہور، مئی ۲۰۰۷ء
۱۹۔ محمد حمید اللہ، ڈاکٹر، پیغمبر اسلام صلی اللہ علیہ وسلم (فرانسیسی اردو ترجمہ پروفیسر خالد پرویز)، بیکن بکس، قذافی مارکیٹ، اردو بازار لاہور، ۲۰۰۵ء
۲۰۔ محمد حمید اللہ، ڈاکٹر، رسولؐ اللہ کی سیاسی زندگی، نگارشات پبلشرز، مزنگ روڈ، لاہور، ۲۰۱۳ء، محمد عالم مختار حق، نگارشات
۲۱۔ محمد حمید اللہ، ڈاکٹر، بیکن بکس، ٹمپل روڈ لاہور، ۲۰۰۷ء
۲۲۔ محمود رضوی، مولانا سید، مکتوب نبوی صلی اللہ و آلہٖ وسلم، یونائیٹڈ آرٹ پرنٹرز، ۱۴ ایبٹ روڈ، لاہور، ستمبر ۱۹۸۵ء
۲۳۔ افضل حسین، فن تعلیم و تربیت، اسلامک پبلیکیشنز(پرائیویٹ) لمیٹڈ، لاہور، ۱۹۷۰ء
۲۴۔ محمد مطیع الرحمان، قاضی، نبی صلی اللہ علیہ و آلہٖ وسلم کا انداز تعلیم و تربیت، نیشنل بک فاؤنڈیشن، اسلام آباد، ۲۰۱۴ء
۲۵۔ سراج الدین ندوی، مولانا، رسول خدا کا طریق تربیت، اسلامک پبلیکیشنز(پرائیویٹ )لمیٹڈ، لاہور، ۱۹۹۹ء
۲۶۔ جمشید عالم، دفتری زبان کا تعارف (انگریزی ۔ اردو)، ادارہ فروغ قومی زبان، حکومت پاکستان، ۲۰۱۷ء
۲۷۔ جمشید عالم، سرکاری خط، ادارہ فروغ قومی زبان، حکومت پاکستان، ۲۰۱۸ء
۲۸۔ فتح محمد ملک، پروفیسر (نگران)، عبدالرحیم خان، ڈاکٹر انجم حمید، شکیل احمد منگلوری، محمد بخش ہاشمی, ایسٹا کوڈ۔ضابطہ امور عملہ، مقتدرہ قومی زبان ، پاکستان، ۲۰۰۴ء
لغات
۱۔ شان الحق حقی، اوکسفرڈ انگلش اردو ڈکشنری، اوکسفرڈ پریس، ۲۰۰۳ء
۲۔ جمیل جالبی، ڈاکٹر، قومی انگریزی اردو لغت، ادارہ فروغ قومی زبان
۳۔  دفتری اصطلاحات، ادارہ فروغ قومی زبان، فتح محمد ملک، عبدالرحیم خان، ڈاکٹر انجم حمید ، شکیل احمد منگلوری، دفتری اصطلاحات (انگریزی۔اردو) مقتدرہ قومی زبان، اسلام آباد ۲۰۰۶ء
۴۔ ایس۔ اے۔ بھٹی، ایم ایس بھٹی، جیم ایڈوانسڈ پریکٹیکل ڈکشنری (انگریزی۔انگریزی۔اردو) اظہر پبلشرز، اردو بازار، لاہور
۵۔ کلیم الدین احمد، پروفیسر ، چیف ایڈیٹر، جامع انگلش۔اردو ڈکشنری، فروغ اردو بیورو، محکمہ تعلیم، وزارت ترقی انسانی وسائل، حکومت انڈیا، ۱۹۹۴ء
۶۔ جمیل الدین عالی، ڈاکٹر، لغت منتخب جدید اقتصادی اصطلاحات (تشریح و تاریخ) مقتدرہ قومی زبان، پاکستان، ۲۰۰۰ء
۷۔ محمد بخش ہاشمی، فرہنگ اصطلاحات مالیات، مقتدرہ قومی زبان، پاکستان، ۲۰۰۳ء
